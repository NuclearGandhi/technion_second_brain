---
aliases:
---
## שאלה 1
נתון חומר סריגי דו-ממדי כאשר המרחק בין מישורי שריג בכיוון $1$ הוא ${d}_{1}=\pu{1.25nm}$ ובכיוון $2$ הוא ${d}_{2}=\pu{0.9375nm}$.

מקרינים על החומר קרינת X מכל כיוון אפשרי באורך של $\lambda=\pu{3.125Å}$.

כמה זוויות פיזור יופיעו במסך המדידה?

**פתרון**:
לפי חוק בראג ידוע ש-
$$\sin\theta=n \dfrac{\lambda}{2d}$$
מהמישור הראשון נקבל פיזור בזוויות
$$\begin{align}
\sin\theta & =n \dfrac{{\lambda}_{}}{2{d}_{1}} \\[1ex]
 & =\dfrac{n}{8}
\end{align}$$
מהמישור השני נקבל פיזור בזוויות
$$\begin{aligned}
\sin\theta & =n \dfrac{\lambda}{2{d}_{2}} \\[1ex]
 & =\dfrac{n}{6}
\end{aligned}$$

כך שסה"כ משני המישורים נקבל זוויות לפי
$$\sin\theta \in \left\{  \dfrac{1}{8},\dfrac{1}{6},\dfrac{2}{8},\dfrac{2}{6},\dfrac{3}{8},\dfrac{1}{2},\dfrac{5}{8},\dfrac{4}{6},\dfrac{6}{8},\dfrac{5}{6},\dfrac{7}{8},1  \right\}$$
כלומר, $\boxed{11 }$ זוויות פיזור.

## שאלה 2
נתון חלקיק מס' $1$ קלאסי, בעל מסה $m$ ואנרגיה קינטית ${E}_{k}$. מהו אורך גל דה ברויי של חלקיק מס' $2$, גם כן קלאסי, בעל אותה אנרגיה קינטית כמו החלקיק הראשון, אבל עם מסה שקטנה פי $16$?

**פתרון**:
לפי עיקרון דה ברויי, התנע של החלקיק נתון ע"י $p=\dfrac{h}{\lambda}$, וכן האנרגיה הקינטית:
$$\begin{aligned}
{E}_{k} & =\dfrac{p^{2}}{2m} \\[1ex]
 & =\dfrac{h^{2}}{2m{{{\lambda}_{1}}}^{2}}
\end{aligned}$$
נתון חלקיק שני בעל מסה שקטנה פי $16$ ואותה אנרגיה
$$\begin{aligned}
{E}_{k} & =\dfrac{p^{2}}{2{m}_{2}} \\[1ex]
 & =\dfrac{16h^{2}}{2m{{{\lambda}_{2}}}^{2}}
\end{aligned}$$
ע"י השוואה נקבל כי:
$$\boxed {
\dfrac{{\lambda}_{2}}{{\lambda}_{1}}=4
 }$$

## שאלה 3
נניח מודל בו האלקטרון מחובר לגרעין האטום ע"י קפיץ, כלומר עם פוטנציאל $V(\mathbf{r})=\dfrac{1}{2}Kr^{2}$, כאשר $r$ הוא מרחק האלקטרון מהגרעין. לפי מודל בוהר, מצאו את המסלולים האפשריים באטום.

**פתרון**:
לפי מודל בוהר נשווה את הכוח הנובע מהפוטנציאל לכוח הצנטריפטלי:
$$-K\mathbf{r}=-\dfrac{mv^{2}}{r}\hat{\mathbf{r}}$$
נניח שהתנע הזוויתי מקוונט לפי הנחת בוהר, $L=mrv=\hbar n$. נפשט את $v$ ונציב:
$$\begin{gathered}
-Kr=-\dfrac{m}{r}\left( \dfrac{\hbar n}{mr} \right)^{2} \\[1ex]
Kr^{4}=\dfrac{\hbar ^{2}n^{2}}{m} \\[1ex]
r^{4}=\dfrac{\hbar ^{2}n^{2}}{mK} \\[1ex]
r=\sqrt{ n }\left( \dfrac{m\hbar ^{2}}{mK} \right)^{1/4}
\end{gathered}$$
לכן נוכל לרשום:
$$\boxed {
r=\sqrt{ n }{r}_{0}
 }$$
כאשר:
$$\boxed {
{r}_{0}=\left( \dfrac{\hbar ^{2}}{mK} \right)^{1/4}
 }$$

## שאלה 4
חלקיק $1$ בעל מסה $m$ ואנרגיה $E$ פוגע במחסום פוטנציאל בגובה $\dfrac{E}{2}$.

מה צריכה להיות המסה של חלקיק $2$, בעל אנרגיה $2E$, הפוגע באותו מחסום פוטנציאל, כדי שאורך הגל שלו בתוך המחסום יהיה כפול מאורך הגל של חלקיק $1$ בתוך המחסום?

**פתרון**:
אורך הגל של החלקיקים בתוך המחסום נתון ע"י:
$$\begin{aligned}
{\lambda}_{i} & =\dfrac{h}{{p}_{i}} \\[1ex]
 & =\dfrac{h}{\sqrt{ 2{m}_{i}({E}_{i}-{V}_{0}) }}
\end{aligned}$$
כאשר במקרה שלנו ${V}_{0}=E/2$ הוא גובה המחסום.
עבור חלקיק $1$, אורך הגל בתוך המחסום:
$$\begin{aligned}
{\lambda}_{1} & =\dfrac{h}{\sqrt{ 2m(E-E/2) }} \\[1ex]
 & =\dfrac{h}{\sqrt{ mE }}
\end{aligned}$$
עבור חלקיק $2$:
$$\begin{aligned}
{\lambda}_{2} & =\dfrac{h}{\sqrt{ 2\tilde{m}(2E-E/2) }} \\[1ex]
 & =\dfrac{h}{\sqrt{ 3\tilde{m}E }}
\end{aligned}$$
נדרוש:
$$\begin{gathered}
{\lambda}_{2}=2{\lambda}_{1} \\[1ex]
\dfrac{h}{\sqrt{ 3\tilde{m}E }}=\dfrac{2h}{\sqrt{ mE }} \\[1ex]
\sqrt{ mE }=2\sqrt{ 3\tilde{m}E } \\[1ex]
 m=12\tilde{m}
\end{gathered}$$
ולכן:
$$\boxed{\tilde{m}=\dfrac{1}{12}m }$$

## שאלה 5
נתונות שתי מערכות מרובות חלקיקים, שתי המערכות נמצאות במצב היסוד.

מערכת $A$: $9$ חלקיקים בעלי ספין $s=7/2$ ומסה $4m$ הנמצאים בבור פוטנציאל אינסופי דו-ממדי שממדיו $L\times L$.

מערכת $B$: $9$ חלקיקים בעלי ספין $s=2$ ומסה $m$ הנמצאים בבור פוטנציאל אינסופי דו-ממדי שממדיו $2L\times 2L$.

מהו היחס בין האנרגיה של מערכת $A$ לזו של מערכת $B$?

**פתרון**:
אנרגיה של חלקיק בבור פוטנציאל דו-ממדי $a\times a$:
$${E}_{{n}_{x},{n}_{y}}=\dfrac{\hbar ^{2}\pi ^{2}}{2ma^{2}}({{{n}_{x}}}^{2}+{{{n}_{y}}}^{2})$$

חלקיקים בעלי ספין $s=7/2$ יכולים לאכלס שמונה חלקיקים באותו אורביטל/מצב קוונטי. כלומר, מצב היסוד של מערכת $A$ מורכב משמונה חלקיקים ברמה הכי נמוכה ואחת ברמה המעורערת הראשונה. נקבל ש-
$$\begin{aligned}
E^{(A)}_{{n}_{x},{n}_{y}} & =(8\times 2+1\times 5)\dfrac{\hbar ^{2}\pi ^{2}}{2(4m)L^{2}}({{{n}_{x}}}^{2}+{{{n}_{y}}}^{2}) \\[1ex]
 & =21\times\dfrac{1}{8}\dfrac{\hbar ^{2}\pi ^{2}}{mL^{2}}({{{n}_{x}}}^{2}+{{{n}_{y}}}^{2})
\end{aligned}$$

עבור מערכת $B$, חלקיקים עם ספין $s=2$ הם בוזונים, כך שאין מגבלה לכמות החלקיקים שיכולים לאכלס מצב קוונטי מסוים. לפיכך:
$$\begin{aligned}
E^{(B)}_{{n}_{x},{n}_{y}} & =(9\times 2)\dfrac{\hbar ^{2}\pi ^{2}}{2(m)(2L)^{2}}({{{n}_{x}}}^{2}+{{{n}_{y}}}^{2}) \\[1ex]
 & =18\times\dfrac{1}{8} \dfrac{\hbar ^{2}\pi ^{2}}{mL^{2}}({{{n}_{x}}}^{2}+{{{n}_{y}}}^{2})
\end{aligned}$$
לפיכך היחס ביניהם הוא $\dfrac{21}{18}=\dfrac{7}{6}$:
$$\boxed{E^{(A)}_{{n}_{x},{n}_{y}}=\dfrac{7}{6}}$$

## שאלה 6
נתון חלקיק בפוטנציאל הרמוני קוונטי חד-ממדי. מהו ההפרש בין המיקום הממוצע ${\langle x \rangle}_{n=0}$ המתקבל ברמת היסוד ${\psi}_{0}(x)$, לבין המיקום הממוצע ${\langle x \rangle}_{n=1}$ המתקבל עבור הרמה המעוררת הראשונה ${\psi}_{1}(x)$?

תזכורת:
הפתרון הכללי של מתנד הרמוני חד-ממדי קוונטי נתון ע"י:
$${\psi}_{n}(x)=\sqrt{ \dfrac{1}{2^{n}n!} }\left( \dfrac{m\omega}{\pi \hbar} \right)^{1/4}\exp \left( -\dfrac{m\omega x^{2}}{2\hbar} \right){H}_{n}\left( \sqrt{ \dfrac{m\omega}{\hbar} } \right)x$$
כאשר שני פולינומי הרמיט הראשונים מקיימים ${H}_{0}(y)=1,\,{H}_{1}(y)=2y$.

**פתרון**:
נשים לב שאוסילטור הרמוני ממרוכז סביב ה-$0$, כלומר הפוטנציאל $V=Kx^{2}$ סימטרי ל- $x\to-x$. לכן המצבים העצמיים שלו גם יהיו ממורכזים סביב ה-$0$, ונקבל ש- ${\langle x \rangle}_{n}=0$ לכל $n$.

## שאלה 7
במקום אלקטרונים, מאכלסים אטומים בחלקיקים מיוחדים בעלי $s=5/2$ ומטען שלילי כמו לאלקטרון. כמה אלקטרונים יהיו סה"כ בקליפה $n=2$?

**פתרון**:
הניוון בתרחיש כזה יהיה הניוון מתת-הקליפה כפול הניוון מהספין. הניוון מתת הקליפה ינבע מתת-קליפה $\ell=1$ הוא $3$, והניוון מ-$\ell=0$ הוא $1$. הניוון מהספין הוא $6$. לכן קיבלנו בסה"כ $\boxed{24 }$ מצבים שונים.

## שאלה 8
איזה מהמשפטים הבאים *אינו נכון* לגבי חלקיק בבור פוטנציאל אינסופי חד-ממדי?

1. כל הפתרונות של משוואת שרדינגר (פונקציות הגל) עבור פוטנציאל שכזה יהיו פונקציות אי זוגיות ביחס למרכז הבור.
2. בהינתן מדידה של אנרגיית מצב היסוד ${E}_{1}$, ניתן לחשב את המצב הקוונטי של החלקיק עבור כל אנרגיה אחרת שנמדדת ${E}_{n}$.
3. בכדי לקבל את משוואות התנועה הקוונטיות של חלקיק בבור פוטנציאל, פתרנו את משוואת שרדינגר הבלתי תלויה בזמן עם פוטנציאל מתאים.
4. פונקציות הגל המתאימות בהכרח מתאפסות מחוץ לגבולות הבור.
5. רמות האנרגיה השונות בהן יכול להימצא החלקיק תלויות ברוחב הבור ובמסת החלקיק.
6. האנרגיה העצמית של כל הפתרונות בהכרח גדולה מ-$0$ לכל $n$, כלומר ${E}_{n}>0$.

**פתרון**:
סעיף 1 אינו נכון, כל הפתרונות בעל $n$ אי-זוגי יהיו סימטריות ביחס למרכז הבור.

## שאלה 9
ידוע שהמספר הקוונטי הראשי המתאים למצב אלקטרון כלשהו באטום המימן הוא $n=3$. כמה זוויות שונות יכולות להתקבל בין וקטור התנע הזוויתי שלו והכיוון החיובי של ציר $z$?

הערה: אין זוויות עבור תנע זוויתי אפס.

**פתרון**:
ידוע כי
$$\cos\theta=\dfrac{{L}_{z}}{L}=\dfrac{m}{\sqrt{ \ell(\ell+1) }}$$
עבור $\ell$ ישנן $3$ אפשרויות - $\ell=0,1,2$.
כלומר
$$\cos \theta=0,\, \pm \dfrac{1}{\sqrt{ 2 }},\, \pm \dfrac{1}{\sqrt{ 6 }},\, \pm \dfrac{2}{\sqrt{ 6 }}$$
לכן ישנן $\boxed{7 }$ זוויות שונות.

## שאלה 10
תחת הנחות מודל בוהר (ובהנחת הכוח האלקטרוסטטי - מה שנלמד בהרצאה), ובהנחה שמסלול האלקטרון באטום כלשהו (בעל מספר אטומי $z$) היא עיגול מושלם ומחזורי. חשבו את זמן המחזור של התנועה בכל רמה.

**פתרון**:
יש לחשב את ${\omega}_{n}$ לכל מסלול, ומשם נקבל את $T$ מהביטוי $\omega=\dfrac{2\pi}{T}$. ידוע כי בתנועה מעגלית מתקיים
$$\ell=mvr=m\omega r^{2}$$

נציב את הביטוי מההרצאה עבור ${r}_{n}$ ונשתמש ב-$\ell=\hbar n$, לקבלת
$$\begin{aligned}
{\omega}_{n} & =\dfrac{\hbar n}{m{r}_{n}}^{2} \\[1ex]
 & =\dfrac{Z^{2} \hbar n}{mn^{4}{{{a}_{0}}}^{2}} \\[1ex]
 & =Z^{2} \dfrac{\hbar}{mn^{3}{{{a}_{0}}}^{2}}
\end{aligned}$$
לכן
$$\begin{aligned}
T & =\dfrac{2\pi}{\omega} \\[1ex]
 & =\dfrac{mn^{3}{{{a}_{0}}}^{2}}{Z^{2}\hbar /2\pi}
\end{aligned}$$
נקבל:
$$\boxed{T=\dfrac{m{{{a}_{0}}}^{2}n^{3}}{Z^{2}\hbar} }$$
