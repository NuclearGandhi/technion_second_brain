---
aliases: משוואת שריפה, תגובת שריפה, משוואה כימית, ריכוז מולארי, סטויכיומטרי, סטויכיומטרית
---
# תגובות כימיות
**תגובה כימית** היא תהליך שבו משתנה מבנה [[GCH1_001 רקע ומושגי יסוד#אטום|האטומים/מולקולות]] המרכיבים את החומר. תרכובות המוצא קרויות **מגיבים** ואלה הנוצרות בסופה של התגובה קרויות **תוצרים**.

## משוואות כימיות
נהוג לכתוב תגובות כימיות ע"י **משוואה כימית** המתארת את המגיבים בצד שמאל והתוצרים בצד ימין:
$$\ce{ A +B -> C + D }$$

למשל, ביצירת מלח שולחן:
$$\ce{ Na + Cl-> NaCl }$$

בפועל, כלור מופיע בטבע כמולקולה דו אטומית ולכן רישום התגובה צריך להשתנות:
$$\ce{ Na + C{l}_{2} -> NaCl }$$

אבל, נשים לב כי בצד שמאל של המגיבים יש כעת 2 אטומי $\ce{ Cl }$ לעומת אטום יחיד  של $\ce{ Cl }$ בתוצרים. חוק שימור החומר מתקיים תמיד ולכן צריך לאזן את המשוואה הכימית ע"י הוספת **מקדמים סטויכיומוטרים**:
$$\ce{ \color{red}{2}Na + C{l}_{\color{cyan}2 } -> \color{red}{2}NaCl   } $$

כאשר באדום מופיעים המקדמים הסטויכיומטרים, ונדגיש כי מה שמסומן בכחול הוא *לא* מקדם סטויכומטרי.
כעת נשים לב כי כמות האטומים שיש במגיבים שווה לכמות האטומים שיש בתוצרים. למשוואה זו נקרא **משוואה מאוזנת סטויכיומטרית**.

משוואות תגובות כימיות מציינות את המגיבים, את התוצרים ואת הכמויות היחסיות בינהן:
$$\ce{ 4Al + 3{O}_{2} -> 2A{l}_{2} {O}_{3} }$$

בנוסף, נהוג גם לציין את מצבי הצבירה של כל מולקולה:
$$\ce{ 4Al\color{red}{(s)} + 3{O}_{2}\color{red}{(g)}-> 2A{l}_{2}{O}_{3}\color{red}(s)    }$$

כאשר:
- מוצק - $\ce{ (s) }$
- נוזל - $\ce{ (l) }$
- גז - $\ce{ (g) }$
- מומס בתמיסה מימית - $\ce{ (aq) }$

**תרגילים:**
1. נתון כי $\pu{ 32g }$ של חמצן הגיבו עם גז מימן ללא הגבלה. כמה [[GCH1_001 רקע ומושגי יסוד#מול|מול]] מים נוצרו בתגובה?
	**פתרון:**
	נתון לנו כי:
	$$\ce{ {H}_{2} + {O}_{2}->{H}_{2}O }$$
	נאזן את המשוואה:
	$$\ce{ {H}_{2} + \color{red}{\frac{1}{2}}{O}_{2}->{H}_{2}O  }$$
	נחשב את כמות המולי חמצן שהגיבו:
	$$n (\ce{ {O}_{2} })=\frac{m(\ce{ {O}_{2} })}{M(\ce{ {O}_{2} })}=\frac{\pu{ 32g }}{\pu{ 32g/mol }}=\pu{ 1mol }$$
	היחס הסטויכומטרי (במשוואה המאוזנת) בין מים לחמצן הוא $2:1$, כלומר, לכל מולקולת חמצן נוצרים $2$ מולקולות מים. לכן, יווצרו $\pu{ 2mol }$ של מים בתגובה הנתונה.

## תגובות שריפה
**תגובות שריפה** הן תגובות בהן חומר מגיב עם חמצן. לרוב הן מלוות בשחרור כמות ניכרת של חום. למשל, בעירת עצים, שריפת גז בישול, הצתת גפרור וכו'.
שריפה (מלאה) של פרופאן, גז בישול:
$$\ce{ {C}_{3}{H}_{8}(g) +5{O}_{2}(g)-> 3C{O}_{2}(g) + 4{H}_{2}O (g) }$$

כשכמות החמצן מוגבלת תתרחש שריפה חלקית:
$$\ce{ 2{C}_{3}{H}_{8} + 3{O}_{2}-> 6CO + 8{H}_{2}O }$$

או אפילו:
$$\ce{ {C}_{3}{H}_{8} +2{O}_{2}->3C + 4{H}_{2}O }$$

שימוש חכם בתגובת שריפה מאפשר לקבוע את הרכב החומר הנבדק או למעשה את נוסחתו האמפירית.
חומרים אורגניים (חומרים המורכבים מפחמן, מימן, וחמצן $\ce{ C_{x}H_{y}O_{z} }$) למשל, נשרפים ליצירת פחמן דו-חמצני ($\ce{ C{O}_{2} }$) ומים. לפי מדידת מסת המים וה-$\ce{ C{O}_{2} }$ הנפלטים בתגובה, ניתן לקבוע את $x,y,z$.
$$\ce{ C_{x}H_{y}O_{z} +{O}_{2}  -> }x \, \ce{ C{O}_{2} } + \frac{y}{2}\,\ce{ {H}_{2}O }$$
# תמיסה
**תמיסה** מוגדרת כתערובת הומוגנית של חומרים שונים (לפחות שניים) כאשר אחד מהם מתפקד **כממס** והאחרים **מומסים** בו.
**הומוגנית** פירושה אחידות בכל חלקי התמיסה. תמיסה יכולה להיות גזית, נוזלית או מוצקה. האוויר שסביבנו הוא תמיסה של גזים. מי ים למשל הם תמיסה הכוללת מספר רב של מרכיבים.
![[Pasted image 20230126105530.png|center]]

**ממיסות** של חומר מוגדרת ככמות המרבית של אותו החומר המתמוססת בכמות נתונה של ממס (מים) בטמפרטורה נתונה.
תמיסה המכילה כמות מרבית של חומר נקראת **תמיסה רוויה**.

## ריכוז מולארי
נגדיר את **ריכוז ($C$)** התמיסה כיחס בין המומס לממס. ניתן להגדיר ריכוז במספר דרכים, יחידת הריכוז הנפוצה בכימיה היא **מולאריות ($\pu{M}$)**. מולאריות מגודרת כמספר המולים של המומס ביחס לנפח התמיסה כולה בליטרים:
$$C=\frac{n}{V}$$

כאשר $n$ הוא כמות המומס במולים, ו-$V$ הוא נפח התמיסה *הכולל*, ולא רק נפח הממס (למשל, נפח המים כולל נפח המלח, ולא רק נפח המים).

**תרגילים:**
1. מה יהיה ריכוזה של תמיסה בנפח כולל של $\pu{ 0.25L }$ אשר כוללת $\pu{ 58.5g}$ מלח שולחן $\ce{ NaCl }$?
	נחשב את כמות מולי המלח:
	$$M(\ce{ NaCl })=\pu{ 23g/mol + 35.5 g/mol }=\pu{ 58.5 g/mol }$$
	$$n(\ce{ NaCl })=\frac{m(\ce{ NaCl })}{M(\ce{ NaCl })}=\frac{\pu{ 58.5g }}{\pu{ 58.5 g/mol }}= \pu{ 1mol }$$
	נחשב את הריכוז:
	$$C=\frac{n(\ce{ NaCl })}{V}=\frac{\pu{ 1 mol }}{\pu{ 0.25 L }}=\pu{ 4mol/L }=\pu{ 4M }$$

## תמיסות של אלקטרוליטים
מלח בישול הוא מוצק אשר מתפרק ליונים כשהוא מתמוסס (במים):
$$\ce{ NaCl (s) ->Na+ (aq) + Cl-(aq) }$$

**אלקטרוליט** מוגדר כחומר אשר תמיסתו מוליכה חשמל, כתוצאה מפירוקו ליונים בתמיסה מימית.
- בתמיסות של אלקטרוליטים, המומס מתפרק בדרגה זו או אחרת, ליונים, ובכך גדל מספר החלקיקים בתמיסה. לדוגמא, אם $\ce{ NaCl }$ מתפרק במאה אחוז ליונים במים, אז תמיסה בריכוז $\pu{ 0.001M }$ של המלח, מכילה $\pu{ 0.002M }$ מולים של יונים ($\pu{ 0.001M }$ של $\ce{ Na+ }$ ו-$\pu{ 0.001M }$ של $\ce{ Cl- }$) יחד.
- מבדילים גם בין יונים חזקים וחלשים. יונים חזקים מתפרקים במלואם ליונים לעומת החלשים שמתפרקים חלקית.