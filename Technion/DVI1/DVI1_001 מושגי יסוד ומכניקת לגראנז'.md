---
aliases:
  - מכניקה לגראנז'ית
  - אילוץ הולונומי
  - משוואה הולונומית
  - עבודה וירטואלית
  - עיקרון העבודה הוירטואלית
  - קואורדינטות מוכללות
  - כוח אילוץ
  - כוח מופעל
  - משוואות לגראנז'
  - לגראנז'יאן
  - כוח מוכלל
---
# מבוא
[[DYN1_000 034010 דינמיקה|דינמיקה]] היא ענף של פיזיקה שעוסק בתנועה של גופים תחת עומסים. בקורס זה נעסוק בבעיות ש[[PHY1_010 תורת היחסות הפרטית#תורת היחסות הפרטית|תורת היחסות]] זניחה, כך שנוכל לפתור אותם ע"י מכניקה ניוטונית.
ניתן לחשוב על **רטט** או **תנודות** כתת-קבוצה של דינמיקה בה המערכת נתונה תחת עומסים הגורמים למערכת לנוע הלוך ושוב סביב נקודת שיווי משקל.

תאכלס, מערכות אמיתיות הן מאוד מסובכות כך שמאוד קשה לחזות את תגובתן לתנאים מסוימים. אבל, היכולת לחזות התנהגות מערכת היא חיונית. במקרים אלו, אנו בונים מערכת מפושטת של המערכת האמיתית - *מודל*.

הרבה מערכות ניתנות לסימולציה ע"י מודלים שהתנהגותם מתוארות ע"י [[DEQ1_001 מבוא#מבוא|מד"ר]] מסדר ראשון. אלו הן מערכות עם **דרגת חופש יחידה**. זהו המקרה כאשר המודל הוא למשל מסה שנעה רק בציר אחד, או מסתובבת רק סביב ציר אחד. מודלים אחרים בדרך כלל בנויים ממספר מסות המחוברות אלסטית (קפיץ) אחת לשנייה. מודלים כאלו מתוארים ע"י [[DEQ1_010 מערכת משוואות|מערכת מד"ר]], והן מערכות **רבות דרגות חופש**.

נתחיל מהצגת המכניקה הלגראנג'ית, שבעזרתה נוכל לבנות מערכת מד"ר לתיאור של מערכות רבות דרגות חופש.
# מכניקה לגראנז'ית

![](https://youtu.be/Q10_srZ-pbs?si=bWQAFl5iwYUeL6on)

עד כה תיארנו מערכות פיזיקליות ע"י **מכניקה ניוטונית** - בנינו דג"ח ורשמנו משוואות שיווי משקל ([[PHY1_003 חוקי ניוטון#חוק ניוטון השני|חוק שני של ניוטון]]). אבל, עסקנו גם בכל מיני שיטות הנקראות **שיטות אנרגיה**. למשל, ב[[SLD1_004 עבודה וירטואלית#עבודה וירטואלית|מוצקים 1]] כאשר הצגנו את רעיון העבודה הוירטואלית, או ב[[SLD2_011 שיטות אנרגיה#חישוב שקיעות בשיטות אנרגיה|מוצקים 2]] כאשר השתמשנו בשיטות אנרגיה למציאת שקיעה של קורות.
שיטות אלו במובן כזה או אחר דומות או או נכללות בדרך שונה להביט על מערכות פיזיקליות - **מכניקה לגראנז'ית**. זוהי שיטה שקולה למכניקה ניוטונית, אבל אחת שיותר נוחה לשימוש במקרים מסוימים.

כדי לפתור בעיה במכניקה ניוטונית, אנו משרטטים דג"ח - סכימה של המערכת וכוחות ומומנטים הפועלים על המערכת. לאחר מכן, אנו מפעילים את חוק שני של ניוטון $\mathbf{F}=m\mathbf{a}$, או [[DYN1_005 קינטיקה של חלקיק|מאזן תנע זוויתי]] כדי  לקבל משוואות מסדר שני הנקראות **משוואות התנועה**.
במכניקה לגראנז'ית אנו משרטטים על הסכימה *מהירויות קוויות וזוויתיות* - אנו מעוניינים בעיקר באנרגיה הפוטנציאלית והקינטית של המערכת. נתחיל מהכרת מושגים בסיסיים, ולאחר מכן נעבור לכתיבת משוואות התנועה של מערכת בעזרת מכניקה לגראנז'ית.
## דרגות חופש וקואורדינטות מוכללות

כדוגמה, נתחיל משתי מסות המחוברות ע"י מוט, כפי שמתואר באיור הבא:

![[{6A8BA45E-29BC-445B-9B66-B1C0AD88603F}.png|bookhue|400]]
>שתי מסות המחוברות במוט (dumbbell). [[DVI1_000 00340051 דינמיקה ותנודות#ביבליוגרפיה|(Meirovitch, 2001)]].

בהנחה והמערכת נעה במישור $xy$, אנו יכולים לתאר את תנועת החלקיקים ע"י:
$$
\begin{aligned}
 & \mathbf{r}_{1}={x}_{1}\hat{\mathbf{i}}+{y}_{1}\hat{\mathbf{j}} \\[1ex]
 & \mathbf{r}_{2}={x}_{2}\hat{\mathbf{i}}+{y}_{2}\hat{\mathbf{j}}
\end{aligned}
$$
שכולל ארבע קואורדינטות ${x}_{1},\,{y}_{1},\,{x}_{2}$ וגם ${y}_{2}$. כמובן שהם לא בלתי תלויים, הרי אורך המוט לא יכול להשתנות. אכן, ארבעת הקואורדינטות מקושרות ע"י המשוואה:
$$
({x}_{2}-{x}_{1})^{2}+({y}_{2}-{y}_{1})^{2}=L^{2}
$$
המייצגת **משוואה הולונומית**. כיוון שמשוואה זו ניתנת עבור אחת הקואורדינטות בהינתן השלוש האחרות, נסיק שרק שלושה קואורדינטות הן בלתי תלויות. לכן, אם הבעיה מתוארת ע"י הקואורדינטות ${x}_{1},{y}_{1},{x}_{2}$ ו-${y}_{2}$, אז משוואות התנועה של המערכת צריכות לקחת בחשבון גם את משוואה הולונומית זו.

>[!Question]- מה ההבדל בין מערכת צירים וקואורדינטות? 
 >מערכת צירים היא קבוצת הוקטורים שפורשת לנו את המישור/מרחב איתו אנו עובדים. בדינמיקה סימנו את הוקטורים האלו ב-$\mathbf{e}_{i}$. בעזרת המערכת צירים אנו יודעים לתאר את המיקום של נקודה במישור/מרחב.
 >לעומת זאת, קואורדינטות הן משתנים סקלרים בעזרתם אנו יכולים לתאר *מערכת* מסוימת. למשל, בדוגמה לעיל, אנו יכולים לתאר את המערכת בעזרת 4 קואורדינטות ${x}_{1},{x}_{2},{y}_{1},{y}_{2}$ שהן במקרה גם קואורדינטות שהגודל שלהם קשור למערכת צירים $\hat{\mathbf{i}},\hat{\mathbf{j}}$. באותו אופן, הקואורדינטות יכולות להיות גם זוויות, כמו למשל הזווית $\theta$ של המוט ביחס לציר $\hat{\mathbf{i}}$.

ברוב הבעיות בתנודות, בחירה יותר חכמה של קואורדינטות יכולה לפשט את הקשיים שכלולים כאשר עובדים עם עודף קואורדינטות או משוואות הולונמיות. באיור, נעדיף כנראה לעבוד עם המיקום $\mathbf{r}_{C}=\mathbf{r}_{C}(x_{c},\,y_{c})$ של מרכז המסה $C$ והזווית $\theta$ בין המוט הקשיח וציר ה-$x$. אכן, משוואות התנועה ניתנות לתיאור ישירות ע"י שלושת קואורדינטות אלו.

נוכל להכליל את הבעיה למערכת של $N$ חלקיקים עם מיקומים המתוארים ע"י $\mathbf{r}_{i}(x_{i},y_{i},z_{i})$ במרחב. אם החלקיקים נתונים ל-$c$ אילוצים, אז רק
$$
n=3N-c
$$
קואורדינטות הן בלתי תלויות, כאשר $n$ נקרא **מספר דרגות החופש** של מערכת. לאילוצים אנו קוראים **אילוצים הולונומיים** - אילוץ שניתן לתארו ע"י משוואה (הולונומית) המקשרת בין קואורדינטות. את הקואורדינטות הבלתי תלויות נהוג לסמן ב- ${q}_{1},{q}_{2},\dots,q_{n}$ ולקרוא להן **קואורדינטות מוכללות**. את הקשר בין הקואורדינטות התלויות והבלתי תלויות ניתן לתאר ע"י טרנספורמציית קואורדינטות:
$$
\begin{aligned}
 & {x}_{1}={x}_{1}({q}_{1},{q}_{2},\dots ,q_{n}) \\[1ex]
 & {y}_{1}={y}_{1}({q}_{1},{q}_{2},\dots ,q_{n}) \\[1ex]
 & {z}_{1}={z}_{1}({q}_{1},{q}_{2},\dots ,q_{n}) \\[1ex]
 & {x}_{2}={x}_{2}({q}_{1},{q}_{2},\dots ,q_{n})  \\[1ex]
 & \qquad \ \ \ \qquad \vdots  \\[1ex]
 & z_{N}=z_{N}({q}_{1},{q}_{2},\dots ,q_{n})
\end{aligned}
$$
הקואורדינטות המוכללות ${q}_{1},{q}_{2},\dots,q_{n}$ לא מיוחדות עבור מערכת מסוימת, מכיוון שיכל להיות מספר קבוצות כאלו, אבל לרוב רק אחת או שתיים הן בחירה טובה למערכת הנתונה. בתנודות, בחירה זו היא ברורה ברוב המקרים, והטרנספורמציית קואורדינטות היא לרוב לא נדרשת. למשל, במקרה לעיל של שתי המסות והמוט המחבר ביניהם, הבחירה של ${q}_{1}=x_{C},\,{q}_{2}=y_{C},\,{q}_{3}=\theta$ היא הבחירה הברורה והנוחה כאן. 
## עבודה וירטואלית
בעזרת [[SLD1_004 עבודה וירטואלית#עבודה וירטואלית|עיקרון העבודה הוירטואלית]] אנו יכולים למצוא את נקודות שיווי המשקל של מערכת מסוימת, כמו שעשינו במוצקים 1. בעיקרון זה, אנו מקבעים את האילוצים, את הזמן ולכן למעשה גם את הכוחות. מה שאנו כן משנים הוא מיקומים - נגדיר **תזוזות וירטואליות** עבור ה-$N$ חלקיקים בזמן נתון:
$$
\delta \mathbf{r}_{1},\, \delta \mathbf{r}_{2},\dots ,\delta \mathbf{r}_{N}
$$
תזוזות כפי שנאמר חייבות לקיים את אילוצי המערכת, אבל חוץ מזה הן שרירותיות לחלוטין. למשל, אם חלקיק במערכת מאולץ לנוע על משטח מסוים, אז התזוזה הוירטואלית שלו חייבת להיות במקביל למשטח.
תזוזות אלו הן גם אינפיניטסימליות, אבל מאחר ואנחנו מקבעים את הזמן, אנו מסמנים את תזוזות אלו עם $\delta$ ולא $\mathrm{d}$. מה שאנחנו בעצם מדמיינים הוא למעשה שינוי מיידי - $\delta t=0$. מאחר והתזוזות הן אינפיניטסימליות, הן עדיין מקיימות את חוקי החשבון הדיפרנציאלי.

### עיקרון העבודה הוירטואלית
נניח ועל כל אחד מהחלקיקים $N$ במערכת פועל כוח שקול $\mathbf{R}_{i}$:
$$
\mathbf{R}_{i}=\mathbf{F}_{i}+\mathbf{f}_{i}\qquad i=1,2,\dots ,N
$$
כאשר $\mathbf{F}_{i}$ הוא **כוח מופעל** ו-$\mathbf{f}_{i}$ הוא **כוח אילוץ**. דוגמאות לכוח מופעל הם כוח הכבידה, כוח עילוי, כוח גרר, כוחות מגנטיים וכו'. לעומת זאת, כוח אילוץ הוא הוא הכוח שמאלץ את החלקיק למשטח מסוים.

עבור מערכת בשיווי משקל, כל חלקיק חייב להיות במנוחה, כך שהכוח השקול על כל חלקיק חייב להתאפס:
$$
\mathbf{R}_{i}=0\qquad i=1,2,\dots ,N
$$
ולכן, ה**עבודה הוירטואלית $\overline{\delta W_{i}}$** שהוא מבצע גם חייבת להתאפס:
$$
\overline{\delta W_{i}}=\mathbf{R}_{i}\cdot\delta \mathbf{r}_{i}=0\qquad i=1,2,\dots ,N
$$
כאשר נסכום לפי $i$, נמצא שהעבודה הוירטואלית של כלל המערכת מתאפסת:
$$
\overline{\delta W}=\sum_{i=1}^{N}\mathbf{R}_{i}\cdot\delta \mathbf{r}_{i}=0 
$$
כאשר נציב את הפירוק שלנו של הכוח השקול עבור כל חלקיק, נקבל:
$$
\overline{\delta W}=\sum_{i=1}^{N}\mathbf{F}_{i}\cdot\delta \mathbf{r}_{i}+\sum_{i=1}^{N}\mathbf{f}_{i}\cdot\delta \mathbf{r}_{i}=0  
$$

נביט כעת במערכות בהן העבודה הוירטואלית כתוצאה מכוחות מאולצים מתאפסת. לדוגמה, חלקיק המוגבל לתנועה על משטח חלק:
![[Screenshot_20241118_104836_Samsung Notes.jpg|bookhue|350]]
>חלקיק על משטח חלק. [[DVI1_000 00340051 דינמיקה ותנודות#ביבליוגרפיה|(Meirovitch, 2001)]].

במקרה זה, כוח האילוץ הוא נורמלי למשטח, והעבודה הוירטואלית היא מקבילה למשטח, כך שהעבודה הוירטואלית היא אפס, כי המכפלה הסקלרית של שני וקטורים המאונכים אחד לשני היא אפס.
לעומת זאת, אם החלקיק נע על משטח מחוספס, בנוסף לכוח הנורמלי למשטח, ישנו גם כוח המקביל למשטח כתוצאה מחיכוך:

![[Screenshot_20241118_105317_Samsung Notes.jpg|bookhue|350]]
>חלקיק על משטח מחוספס. [[DVI1_000 00340051 דינמיקה ותנודות#ביבליוגרפיה|(Meirovitch, 2001)]].

לכן, העבודה הוירטואלית המתבצעת ע"י כוח האילוץ היא לא אפס. *ללא* כוחות חספוס, או כל כוח אחר עבורו העבודה הוירטואלית היא אפס, אנו יכולים לקבוע ש:
$$
\sum_{i=1}^{N} \mathbf{f}_{i}\cdot\delta \mathbf{r}\mathbf{_{i}}=0
$$
בבעיות שניתקל בהן בקורס זה, אנו נחשיב את כוחות החספוס ככוחות מופעלים, כלומר ב-$\mathbf{F}_{i}$, כי למעשה הם לא כוחות אילוץ - רק הרכיב הנורמלי הוא כוח אילוץ, שכפי שכבר אמרנו, הוא לא מבצע עבודה.
כאשר נציב את הנחה זו בחזרה בסכימה של העבודות הוירטואלית, נקבל:
$$
\boxed {
\overline{\delta W}=\sum_{i=1}^{N}\mathbf{F}_{i}\cdot\delta \mathbf{r}_{i}=0 
 }
$$
לעיקרון זה קוראים **עיקרון העבודה הוירטואלית**.

כאשר כל התזוזות הוירטואליות הן בלתי תלויות, נוכל להשתמש בעיקרון העבודה הוירטואלית כדי למצוא את התנאים לשיווי משקל במערכת. אכן, כאשר כל $\delta \mathbf{r}\mathbf{_{i}}$ בלתי תלויות, אנו יכולים, בעזרת השרירותיות של התזוזות הוירטואליות, כדי להסיק שעיקרון העבודה הוירטואלית נכון עבור כל הערכים האפשריים של $\delta \mathbf{r}\mathbf{_{i}}$ רק אם:
$$
\mathbf{F}_{i}=0\qquad i=1,2,\dots ,N
$$
כלומר, משוואות שיווי המשקל.

המצב שונה לחלוטין כאשר הקואורדינטות $\mathbf{r}_{i}$ לא בלתי תלויות, אלא מקושרות ע"י משוואות הולונומיות. במקרה זה, עדיף לנו לייצג את את $\mathbf{r}_{i}$ ע"י קואורדינטות מוכללות ${q}_{1},{q}_{2},\dots,q_{n}$ שלא תלויות אחת בשנייה לפי הגדרתן:
$$
\mathbf{r}_{i}=\mathbf{r}_{i}({q}_{1},{q}_{2},\dots ,q_{n})\qquad i=1,2,\dots ,N
$$
לכן, כאשר "נגזור" את $\mathbf{r}_{i}$ נקבל את התזוזות הוירטואליות:
$$\begin{aligned}
\delta \mathbf{r}_{i} & =\dfrac{ \partial \mathbf{r}_{i} }{ \partial {q}_{1} }\delta {q}_{1} +\dfrac{ \partial \mathbf{r}_{i} }{ \partial {q}_{2} } \delta {q}_{2}+\dots +\dfrac{ \partial \mathbf{r}_{i} }{ \partial q_{n} } \delta q_{n} \\[1ex]
 & =\sum_{k=1}^{n} \dfrac{ \partial \mathbf{r}_{i} }{ \partial q_{k} } \delta q_{k} 
\end{aligned}$$
כאשר אנו משתמשים ב[[SLD2_001 טנזור המאמץ#עיקרון הסכימה של איינשטיין|עיקרון הסכימה של איינשטיין]].
ל- $\delta {q}_{1},\delta q_{2},\dots,\delta q_{n}$ אנו קוראים **תזוזות קואורדינטות מוכללות**. לעומת $\delta \mathbf{r}_{i}$, שעשויים להיות תלויים, כל ה-$\delta q_{k}$ ($k=1,2,\dots,n$) לא תלויים. כאשר נציב את ביטוי זה ל-$\delta \mathbf{r}_{i}$ בעיקרון העבודה הוירטואלית, נקבל:
$$\begin{gathered}
\sum_{i=1}^{N}\mathbf{F}_{i}\cdot\delta \mathbf{r}_{i} =0 \\[1ex]
\sum_{i=1}^{N}\mathbf{F}_{i}\cdot \sum_{k=1}^{n}\dfrac{ \partial \mathbf{r}_{i} }{ \partial q_{k} }\delta q_{k}=0 \\[1ex]
\sum_{k=1}^{n}\left( \sum_{i=1}^{N}\mathbf{F}_{i}\cdot \dfrac{ \partial \mathbf{r}_{i} }{ \partial q_{k} }   \right)\delta q_{k}=0 \\[1ex]
\sum_{k=1}^{n}Q_{k}\delta q_{k}=0     
\end{gathered}$$
כאשר:
$$
\boxed {
Q_{k}=\sum_{i=1}^{N}\mathbf{F}_{i}\cdot \dfrac{ \partial \mathbf{r}_{i} }{ \partial q_{k} } \qquad k=1,2,\dots ,n 
 }
$$
נקראים **כוחות מוכללים**. המצב כעת שונה, כי כל $\delta q_{k}$ כעת בלתי תלויים, ולכן שרירותיים לחלוטין. בהנחה ו-:
$$
\delta {q}_{1}=1,\, \delta {q}_{2}=\delta {q}_{3}=\dots =\delta q_{n}=0
$$
אנו נסיק שהמשוואה שמצאנו
$$
\sum_{k=1}^{n}Q_{k}\delta q_{k}=0
$$
תתקיים רק אם ${Q}_{1}=0$. באותו אופן נוכל לומר עבור $k=2,3,\dots,n$ במקום $k=1$, כך שנקבל את התנאי הבא לשיווי משקל:
$$
\boxed {
Q_{k}=0\qquad k=1,2,\dots ,n
 }
$$

# עיקרון דלמבר
עיקרון העבודה הוירטואלית עוסק במצבי שיווי משקל של מערכות. בפני עצמו, לא ניתן לנסח איתו בעיות בתנודות, שהן למעשה בעיות בדינמיקה. אבל, ניתן להרחיב את עיקרון העבודה הוירטואלית לדינמיקה, הידוע בשם **עיקרון דלמבר (d'Alembert's principle)**.

מ[[PHY1_003 חוקי ניוטון#חוק ניוטון השני|חוק שני של ניוטון]], ובהנחה ושקול הכוחות הפועל על חלקיק $i$ במערכת מסומן ב-$\mathbf{R}_{i}$ (כמו מקודם), נוכל לרשום:
$$
\mathbf{F}_{i}+\mathbf{f}_{i}-m_{i}\ddot{\mathbf{r}}_{i}=0\qquad i=1,2,\dots ,N
$$
כאשר נוכל להתייחס לביטוי $-m_{i}\ddot{\mathbf{r}}_{i}$ כ**כוח האינרציה**, שהוא פשוט השלילי של הנגזרת לוקטור המומנטום, $\mathbf{p}_{i}=m_{i}\dot{\mathbf{r}}_{i}$ (ב[[DYN1_005 קינטיקה של חלקיק#סימונים והגדרות|דינמיקה]] השתמשנו באות $\mathbf{G}_{i}$ במקום).

למשוואה שרשמנו לעיל לרוב מתייחסים כעיקרון דלמבר, והיא מאפשרת לנו להתייחס לבעיות בדינמיקה כאילו הן היו בעיות בסטטיקה. אבל, אנו מעוניינים במשוואה זו לא למטרת פיתוח משוואות תנועה, אלא להרחבת עיקרון העבודה הוירטואלית למקרה הדינמי. לכן, באותו אופן שביצענו מקודם, נוכל לרשום את העבודה הוירטואלית לחלקיק $m_{i}$ כ:
$$
(\mathbf{F}_{i}+\mathbf{f}_{i}-m_{i}\ddot{\mathbf{r}}_{i})\cdot\delta \mathbf{r}_{i}=0\qquad i=1,2,\dots ,N
$$
בהנחה והעבודה הוירטואלית של הכוחות אילוץ $\mathbf{f}_{i}$ היא אפס, כאשר נסכום את העבודה של כלל המערכת נקבל:
$$
\boxed {
\sum_{i=1}^{N}(\mathbf{F}_{i}-m_{i}\ddot{\mathbf{r}}_{i})\cdot\delta \mathbf{r}_{i}=0 
 }
$$
משוואה זו כוללת גם את עיקרון העבודה הוירטואלית ועיקרון דלמבר, ונקראת **עיקרון דלמבר המוכלל**, או **עיקרון דלמבר גרסת לגראנז'**.
חשוב לציין שלא נשתמש במשוואה זו למציאת משוואות התנועה של מערכת כלשהי, אלא היא רק עוד צעד לפיתוח עוד עיקרון - **עיקרון המילטון המורחב**.

## עיקרון המילטון המורחב
עיקרון המילטון המורחב הוא אחד מהכלים הכי משמעותיים במכניקה. ניתן לפתח אותו מעיקרון דלמבר המוכלל. נתחיל מלהכיר ש
$$
\sum_{i=1}^{N}\mathbf{F}_{i}\cdot\delta \mathbf{r}_{i}=\overline{\delta W} 
$$
הוא פשוט העבודה הוירטואלית של כל הכוחות המופעלים - כוחות משמרים וכוחות לא משמרים. לעומת זאת, עבור הביטוי השני בעיקרון דלמבר המוכלל, נשים לב שמתקיים:
$$\begin{aligned}
\dfrac{\mathrm{d}}{\mathrm{d}t}(m_{i}\dot{\mathbf{r}}_{i}\cdot\delta \mathbf{r}) & =m_{i}\ddot{\mathbf{r}}_{i}\cdot\delta \mathbf{r}_{i}+m_{i}\dot{\mathbf{r}}_{i}\cdot\delta \dot{\mathbf{r}}_{i} \\[1ex]
 & =m_{i}\ddot{\mathbf{r}}_{i}\cdot\delta \mathbf{r}_{i}+\delta\left( \dfrac{1}{2}m_{i}\dot{\mathbf{r}}_{i} \cdot \dot{\mathbf{r}}_{i}\right) \\[1ex]
 & =m_{i}\ddot{\mathbf{r}}_{i}\cdot\delta \mathbf{r}_{i}+\delta T_{i}
\end{aligned}$$

כאשר $T_{i}$ הוא האנרגיה הקינטית של חלקיק $m_{i}$. נשארנו עם:
$$\begin{gathered}
\dfrac{\mathrm{d}}{\mathrm{d}t}(m_{i}\dot{\mathbf{r}}_{i}\cdot\delta \mathbf{r})=m_{i}\ddot{\mathbf{r}}_{i}\cdot\delta \mathbf{r}_{i}+\delta T_{i} \\[1ex]
-m_{i}\ddot{\mathbf{r}}_{i}\cdot\delta \mathbf{r}_{i}=\delta T_{i}-\dfrac{\mathrm{d}}{\mathrm{d}t}(m_{i}\dot{\mathbf{r}}_{i}\cdot\delta \mathbf{r})
\end{gathered}$$
נבצע אינטגרציה על שני הצדדים לפי זמן, בין ${t}_{1}\leq t\leq {t}_{2}$, כי למה לא:
$$\begin{gathered}
-\int_{{t}_{1}}^{{t}_{2}} m_{i}\ddot{\mathbf{r}}_{i}\cdot\delta \mathbf{r}_{i} \, \mathrm{d}t=\int_{{t}_{1}}^{{t}_{2}} \delta T_{i} \, \mathrm{d}t-\int_{{t}_{1}}^{{t}_{2}} \dfrac{\mathrm{d}}{\mathrm{d}t}(m_{i}\dot{\mathbf{r}}_{i}\cdot\delta \mathbf{r}\mathbf{_{i}}) \, \mathrm{d}t \\[1ex]
-\int_{{t}_{1}}^{{t}_{2}} m_{i}\ddot{\mathbf{r}}_{i}\cdot\delta \mathbf{r}_{i} \, \mathrm{d}t=\int_{{t}_{1}}^{{t}_{2}} \delta T_{i} \, \mathrm{d}t-m_{i}\dot{\mathbf{r}}_{i}\cdot\delta \mathbf{r}\mathbf{_{i}}\bigg|_{{t}_{1}}^{{t}_{2}}  
\end{gathered}$$
אבל, התזוזות הוירטואליות הן שרירותיות לחלוטין, כך שמותר לנו לבחור אותם באופן $\delta \mathbf{r}\mathbf{}_{i}=0$ ברגע $t={t}_{1}$ וגם $t={t}_{2}$, כך שנישאר עם:
$$
-\int_{{t}_{1}}^{{t}_{2}} m_{i}\ddot{\mathbf{r}}_{i}\cdot\delta \mathbf{r}_{i} \, \mathrm{d}t=\int_{{t}_{1}}^{{t}_{2}} \delta T_{i} \, \mathrm{d}t
$$
כאשר נסכום לפי $i$ נקבל:
$$
-\int_{{t}_{1}}^{{t}_{2}} \sum_{i=1}^{N}m_{i}\ddot{\mathbf{r}}_{i}\cdot\delta \mathbf{r}_{i} \, \mathrm{d}t=\int_{{t}_{1}}^{{t}_{2}} \delta T \, \mathrm{d}t 
$$
כאשר $T$ הוא האנרגיה הקינטית של המערכת.
כעת, נוכל לבצע אינטגרציה מ-${t}_{1}$ ל-${t}_{2}$ על [[#עיקרון דלמבר|עיקרון דלמבר המוכלל]], ונקבל ש
$$
\boxed {
\int_{{t}_{1}}^{{t}_{2}} \delta T+\overline{\delta W} \, \mathrm{d}t=0 
}
$$
המתארת מתמטית את **עיקרון המילטון המורחב**.
מטעמי נוחות, נהוג לפרט את העבודה הוירטואלית לעבודה כתוצאה מכוחות משמרים וכוחות לא משמרים:
$$
\overline{\delta W}=\overline{\delta W}_{c}+\overline{\delta W}_{nc}=-\delta V+\overline{\delta W}_{nc}
$$
כאשר $V$ הוא האנרגיה הפוטנציאלית. ראינו גם שאם $\delta \mathbf{r}_{i}=0$, אז גם $\delta q_{k}=0$. לכן נוכל לרשום את העיקרון גם באופן הבא:
$$
\int_{{t}_{1}}^{{t}_{2}} (\delta T-\delta V+\overline{\delta W}_{nc}) \, \mathrm{d}t=0
$$

עבור מערכות משמרות, מתקיים $\overline{\delta W}_{nc}=0$, כך שהעיקרון הופך להיות מהצורה:
$$
\boxed {
\int_{{t}_{1}}^{{t}_{2}} \delta L \, \mathrm{d}t=0 
 }
$$
כאשר $L:=T-V$ נקרא ה**לגראנז'יאן**. למשוואה לעיל קוראים **עיקרון המילטון**, שהוא מקרה פרטי של עיקרון המילטון המורחב.

>[!example] דוגמה: 
>פתחו את הביטויים לאנרגיה הקינטית, הפוטנציאלית, והעבודה של הכוחות הלא משמרים של המערכת הבאה:
>![[{D24405D0-03A8-48A3-AF78-586703EBA6FB}.png|bookhue]]
> נשתמש בקואורדינטות המוכללות ${q}_{1}={\theta}_{1},\,{q}_{2}={\theta}_{2}$. לפי [[DYN1_007 קינטיקה של גוף קשיח#אנרגיה קינטית בגק"ש מישורי|אנרגיה קינטית של גק"ש מישורי]]:
> $$
> T=\dfrac{1}{2}m\mathbf{v}_{C}\cdot \mathbf{v}_{C}+\dfrac{1}{2}I_{c}\omega ^{2}
> $$
> במקרה שלנו, במערכת צירים $\{ \mathbf{e}_{i}' \}$ הצמודה למוט (ולא לחוט), אנו יכולים לרשום את מיקום מרכז המסה באופן הבא:
> $$
> \mathbf{r}_{C}=\left[ {L}_{1}\cos({\theta}_{2}-{\theta}_{1})+\dfrac{{L}_{2}}{2} \right]\mathbf{e}_{1}'-{L}_{1}\sin({\theta}_{2}-{\theta}_{1})\mathbf{e}_{2}'
> $$
> ולכן לפי [[DYN1_002 קינמטיקה של חלקיק - מערכת צירים סובבת#כלל האופרטור|כלל האופרטור]]:
> $$
> \mathbf{v}_{C}={L}_{1}\dot{\theta}_{1}\sin({\theta}_{2}-{\theta}_{1})\mathbf{e}_{1}'+\left[ {L}_{1}\dot{\theta}_{1}\cos({\theta}_{2}-{\theta}_{1})+\dfrac{{L}_{2}}{2}\dot{\theta}_{2} \right]\mathbf{e}_{2}'
> $$
> אנו גם יודעים שהמהירות הזוויתית של המוט היא פשוט $\omega=\dot{\theta}_{2}$, וגם שעבור מוט מומנט האינרציה סביב מרכזו הוא $I_{c}=\dfrac{m{L_{2}}^{2}}{12}$ נציב הכל באנרגיה הקינטית:
> $$
> \boxed {
> T=\dfrac{1}{2}m\left[ {{L}_{1}}^{2}{\dot{\theta}_{1}}^{2}+{L}_{1}{L}_{2}\dot{\theta}_{1}\dot{\theta}_{2}\cos({\theta}_{2}-{\theta}_{1})+\dfrac{{{L}_{2}}^{2}}{3}{\dot{\theta}_{2}}^{2} \right]
>  }
> $$
> עבור האנרגיה הפוטנציאלית, כאשר נבחר ב- ${\theta}_{1}={\theta}_{2}=0$ כנקודת ייחוס:
> $$\begin{gathered}
> V  =m\mathbf{g}\cdot \mathbf{r}_{C} \\[1ex]
> \boxed {
>  V=mg\left[ {L}_{1}(1-\cos{\theta}_{1})+\dfrac{{L}_{2}}{2}(1-\cos{\theta}_{2}) \right]
>  }
> \end{gathered}$$
> 
> מאחר ו-$\mathbf{F}$ הוא הכוח הלא משמר היחיד במערכת, העבודה הוירטואלית המתאימה לו היא:
> $$\begin{aligned}
> \overline{\delta W}_{nc} & =\mathbf{F}\cdot\delta \mathbf{r}_{B} \\[1ex]
>  & =F\,\hat{\mathbf{i}}\cdot\delta[({L}_{1}\sin{\theta}_{1}+{L}_{2}\sin{\theta}_{2})\hat{\mathbf{i}}-({L}_{1}\cos{\theta}_{1}+{L}_{2}\cos{\theta}_{2})\hat{\mathbf{j}}] \\[1ex]
>  & =F({L}_{1}\cos{\theta}_{1}\delta{\theta}_{1}+{L}_{2}\cos{\theta}_{2}\delta{\theta}_{2}) \\[1ex]
>  & ={\Theta}_{1}\delta{\theta}_{1}+{\Theta}_{2}\delta{\theta}_{2}
> \end{aligned}$$
> נישאר עם:
> $$
> \boxed {
> \overline{\delta W}_{nc}={Q}_{1}\delta {q}_{1}+{Q}_{2}\delta {q}_{2}
>  }
> $$
> כאשר:
> $$\begin{aligned}
>  & {Q}_{1}={\Theta}_{1}=F{L}_{1}\cos{\theta}_{1} \\[1ex]
>  & {Q}_{2}={\Theta}_{2}=F{L}_{2}\cos{\theta}_{2}
> \end{aligned}$$
> מתארים את הכוחות המוכללים הלא משמרים.

## משוואות לגראנז'

מעקרון המילטון המורחב, בעזרת פיתוחים נוספים שכבר נמאס לי להעתיק מהספר, אנו מגיעים ל:

>[!theorem] משפט: משוואות לגראנז'
 >עבור מערכת דינמית עם $n$ דרגות חופש, עבור כל דרגת חופש $k=1,2,\dots,n$ מתקיים: 
> $$
> \dfrac{\mathrm{d}}{\mathrm{d}t}\left( \dfrac{ \partial L }{ \partial \dot{q}_{k} }  \right) -\dfrac{ \partial L }{ \partial q_{k} } =Q_{k}
> $$
>כאשר:
>- הביטוי $L$ הוא הלגראנז'יאן $L=T-V$.
>- הביטויים $q_{k}$ הם הקואורדינטות המוכללות של המערכת.
>- הביטויים $Q_{k}$ הם הכוחות המוכללים הלא משמרים:
>	$$
>	Q_{k}=\sum_{i=1}^{N}\mathbf{F}_{i}\cdot \dfrac{ \partial \mathbf{r}_{i} }{ \partial q_{k} } 
>	$$
>	ו-$N$ הוא מספר החלקיקים במערכת.

במקרה הפרטי (שהוא נכון עבור רוב הבעיות שניתקל בהם), אם מתקיים ש- $T=T(\dot{q}_{i})$, כלומר שניתן לבטא את $T$ רק ע"י $\dot{q}_{i}$, וגם $V=V(q_{i})$, נוכל לרשום את משוואות לגראנז' באופן הבא:
$$
\boxed {
\dfrac{\mathrm{d}}{\mathrm{d}t}\left( \dfrac{ \partial T }{ \partial \dot{q}_{k} }  \right)-\dfrac{ \partial T }{ \partial q_{k} } +\dfrac{ \partial V }{ \partial q_{k} } =Q_{k}
 }
$$

>[!example] דוגמה:
>פתחו את משוואות התנועה של המערכת הבאה בעזרת משוואות לגראנז':
>![[{D24405D0-03A8-48A3-AF78-586703EBA6FB}.png|bookhue]]
> נשתמש בקואורדינטות המוכללות ${q}_{1}={\theta}_{1},\,{q}_{2}={\theta}_{2}$, כך שמשוואות לגראנז' במקרה שלנו הן מהצורה:
> $$
> \dfrac{\mathrm{d}}{\mathrm{d}t}\dfrac{ \partial T }{ \partial \theta_{k} } -\dfrac{ \partial T }{ \partial \theta_{k} } +\dfrac{ \partial V }{ \partial \theta_{k} } =\Theta_{k}\qquad  k=1,2
> $$
> כאשר $\Theta_{k}$ הם הכוחות המוכללים הלא משמרים. ראינו מהדוגמה הקודמת שהאנרגיה הקינטית היא:
> $$
> T=\dfrac{1}{2}m\left[ {{L}_{1}}^{2}{\dot{\theta}_{1}}^{2}+{L}_{1}{L}_{2}\dot{\theta}_{1}\dot{\theta}_{2}\cos({\theta}_{2}-{\theta}_{1})+\dfrac{{{L}_{2}}^{2}}{3}{\dot{\theta}_{2}}^{2} \right]
> $$
> האנרגיה הפוטנציאלית:
> $$
> V=mg\left[ {L}_{1}(1-\cos{\theta}_{1})+\dfrac{{L}_{2}}{2}(1-\cos{\theta}_{2}) \right]
> $$
> העבודה הוירטואלית של הכוחות הלא משמרים:
> $$
> \overline{\delta W}_{nc}=F{L}_{1}\cos{\theta}_{1}\delta{\theta}_{1}+F{L}_{2}\cos{\theta}_{2}\delta{\theta}_{2}
> $$
> הנגזרות של האנרגיות לפי המהירויות הזוויתיות הן:
> $$
> \begin{aligned}
>  & \dfrac{ \partial T }{ \partial \dot{\theta}_{1} } =m{{L}_{1}}^{2}\dot{\theta}_{1}+\dfrac{m{L}_{1}{L}_{2}}{2}\dot{\theta}_{2}\cos({\theta}_{2}-{\theta}_{1}) \\[1ex]
>  & \dfrac{ \partial T }{ \partial \dot{\theta}_{2} } =\dfrac{m{L}_{1}{L}_{2}}{2}\dot{\theta}_{1}\cos({\theta}_{2}-{\theta}_{1})+\dfrac{m{{L}_{2}}^{2}}{3}\dot{\theta}_{2}
> \end{aligned}
> $$
> והנגזרת שלהן לפי הזמן:
> $$
> \begin{aligned}
>  & \dfrac{\mathrm{d}}{\mathrm{d}t}\left( \dfrac{ \partial T }{ \partial \dot{\theta}_{1} }  \right)=m{{L}_{1}}^{2}\ddot{{\theta}}_{1}+\dfrac{m{L}_{1}{L}_{2}}{2}[\ddot{\theta}_{2}\cos({\theta}_{2}-{\theta}_{1})-\dot{\theta}_{2}(\dot{\theta}_{2}-\dot{\theta}_{1})\sin({\theta}_{2}-{\theta}_{1})] \\[1ex]
>  & \dfrac{\mathrm{d}}{\mathrm{d}t}\left( \dfrac{ \partial T }{ \partial \dot{\theta}_{2} }  \right)=\dfrac{m{L}_{1}{L}_{2}}{2}[\ddot{\theta}_{1}\cos({\theta}_{2}-{\theta}_{1})-\dot{\theta}_{1}(\dot{\theta}_{2}-\dot{\theta}_{1})\sin({\theta}_{2}-{\theta}_{1})]+\dfrac{m{{L}_{2}}^{2}}{3}\ddot{\theta}_{2}
> \end{aligned}
> $$
> בנוסף, הנגזרות לפי הזוויות:
> $$\begin{aligned}
>  & \dfrac{ \partial T }{ \partial {\theta}_{1} } =\dfrac{m{L}_{1}{L}_{2}}{2}\dot{\theta}_{1}\dot{\theta}_{2}\sin({\theta}_{2}-{\theta}_{1}) \\[1ex]
>  & \dfrac{ \partial T }{ \partial {\theta}_{2} } =-\dfrac{m{L}_{1}{L}_{2}}{2}\dot{\theta}_{1}\dot{\theta}_{2}\sin({\theta}_{2}-{\theta}_{1}) \\[1ex]
>  & \dfrac{ \partial V }{ \partial {\theta}_{1} } =mg{L}_{1}\sin{\theta}_{1} \\[1ex]
>  & \dfrac{ \partial V }{ \partial {\theta}_{2} } =\dfrac{mg{L}_{2}}{2}\sin{\theta}_{2}
> \end{aligned}$$
> 
> כמו כן, הכוחות המוכללים הלא משמרים הם למעשה המקדמים של $\delta{\theta}_{1}$ ו-$\delta{\theta}_{2}$ בעבודה הוירטואלית, כלומר:
> $$\begin{aligned}
>  & {\Theta}_{1}=F{L}_{1}\cos{\theta}_{1} \\[1ex]
>  & {\Theta}_{2}=F{L}_{2}\cos{\theta}_{2}
> \end{aligned}$$
> נציב את כל הביטויים שמצאנו במשוואות לגראנז' לקבלת משוואות התנועה:
> $$
> \boxed {
> \begin{gathered}
> m{{L}_{1}}^{2}\ddot{\theta}_{1}+\dfrac{m{L}_{1}{L}_{2}}{2}[\ddot{{\theta}}_{2}\cos({\theta}_{2}-{\theta}_{1})-\dot{{\theta}_{2}}^{2}\sin({\theta}_{2}-{\theta}_{1})]+mg{L}_{1}\sin{\theta}_{1}=F{L}_{1}\cos{\theta}_{1} \\[1ex]
> \dfrac{m{L}_{1}{L}_{2}}{2}[\ddot{\theta}_{1}\cos({\theta}_{2}-{\theta}_{1})+{\dot{\theta}_{1}}^{2}\sin({\theta}_{2}-{\theta}_{1})]+\dfrac{m{{L}_{2}}^{2}}{3}\ddot{\theta}_{2}+\dfrac{mg{L}_{2}}{2}\sin{\theta}_{2}=F{L}_{2}\cos{\theta}_{2}
> \end{gathered}
>  }
> $$
> 

# תרגילים
נתחיל ממציאת משוואות תנועה במכניקה ניוטונית, ולאחר מכן נעבור למכניקה לגראנז'ית.
## תרגיל 1
![[Screenshot_20241115_114919_Samsung Notes.jpg|bookhue|400]]
>סכמת הבעיה

יש להרכיב את משוואת התנועה של המערכת באמצעות מכניקה ניוטונית.

**פתרון**:
נתחיל מהעגלה, שנסמן את מיקומה ב-$\mathbf{r}_{1}$:
$$\begin{aligned}
 & \mathbf{r}_{1}=x\mathbf{e}_{1}
 \\[1ex]
 & \dot{\mathbf{r}}_{1}=\dot{x}\mathbf{e}_{1} \\[1ex]
 & \ddot{\mathbf{r}}_{1}=\ddot{x}\mathbf{e}_{1}
\end{aligned}$$
נמצא את הכוחות:
![[Screenshot_20241115_115318_Samsung Notes.jpg|bookhue|400]]
>דג"ח על העגלה

>[!Question]- למה יש $\tau$? 
 >כאשר בונים דג"ח אנחנו תמיד תמיד מציירים את כל הכוחות שעלולים להתפתח בגבולות של הדג"ח. במקרה שלנו יש ציר, בו יכולות להיות ריאקציה בכל כיוון במישור. כדי לתאר את ריאקציה זו, אנו משתמשים בשני גדלים בכיוונים ניצבים, $\tau$ ו-$T$.
 >אנו אמנם מכירים ממוצקים 1 שהמוט המתואר כאן הוא למעשה TFM, כך שאנו עשויים לחשוב שהוא יודע להפעיל רק כוח ריאקציה בחזרה על העגלה בכיוון המוט, כלומר רק $T$. אבל, ניזכר שאנו לא במוצקים 1, אלא בדינמיקה - שקול הכוחות לא בהכרח אפס! לכן, האינטואיציה שלנו לגבי TFM כבר לא נכונה כאן.

לפי [[DYN1_005 קינטיקה של חלקיק#תנע קווי של חלקיק|מאזן תנע קווי בחלקיק]]:
$$\begin{align}
 & \mathbf{e}_{1}: &  & M\ddot{x}=F+T\sin\theta-kx-c\dot{x}+\tau \cos\theta \tag{1} \\[1ex]
 & \mathbf{e}_{2}: &  & 0=N-Mg-T\cos\theta
\end{align}$$

עבור המטוטלת, נגדיר מערכת צירים $\{ \mathbf{e}_{i}' \}$:
![[Screenshot_20241115_123047_Samsung Notes.jpg|bookhue|250]]
>דג"ח על המטוטלת

כאשר מערכת צירים זו מסתובבת:
$$
\boldsymbol{\Omega}'=\dot{\theta}\mathbf{e}_{3}'
$$

לכן המיקום של המטוטלת:
$$
\begin{aligned}
 & \mathbf{r}_{2}=\mathbf{r}_{1}+\dfrac{\ell}{2}\mathbf{e}_{1}'=x\mathbf{e}_{1}+\dfrac{\ell}{2}\mathbf{e}_{1}'
\end{aligned}
$$
התאוצה שלה לפי [[DYN1_002 קינמטיקה של חלקיק - מערכת צירים סובבת#כלל האופרטור|כלל האופרטור]]:
$$
\begin{aligned}
 & \ddot{\mathbf{r}}_{2}=\left( \ddot{x}\sin\theta-\dfrac{\ell}{2}\dot{\theta}^{2} \right)\mathbf{e}_{1}'+\left( \ddot{x}\cos\theta+\dfrac{\ell}{2}\ddot{\theta} \right)\mathbf{e}_{2}'
\end{aligned}
$$

לכן לפי מאזן תנע קווי:
$$
\begin{align}
 & \mathbf{e}_{1}': &  & m\left( \ddot{x}\sin\theta-\dfrac{\ell}{2}\dot{\theta}^{2} \right)=-T+mg\cos\theta \tag{2}\\[1ex]
 & \mathbf{e}_{2}': &  & m\left( \ddot{x}\cos\theta-\dfrac{\ell}{2}\ddot{\theta} \right)=-\tau-mg\sin\theta \tag{3}
\end{align}
$$
לפי [[DYN1_007 קינטיקה של גוף קשיח#מאזן תנע זוויתי יחסי של גק"ש מישורי|מאזן תנע זוויתי בגק"ש מישורי]] סביב מרכז המסה של המטוטלת בכיוון $\mathbf{e}_{3}$:
$$\begin{align}
\dot{H}_{c}\mathbf{e}_{3}'=M_{c}\mathbf{e}_{3}' \\[1ex]
\dfrac{\tau \ell}{2}=I_{c}\ddot{\theta} \\[1ex]
\tau=\dfrac{1}{6}m\ell \ddot{\theta} \tag{4}
\end{align}$$
יש לנו 4 משוואות, $(1),(2),(3),(4)$, עבור 2 נעלמים $T,\tau$, בינהן שתי משוואות אי-לינאריות מסדר שני. כאשר נציב את משוואות $(2),(3)$ לתוך משוואה $(1)$ נקבל את הביטוי הסופי למשוואת התנועה של העגלה:
$$
\boxed{(M+m)\ddot{x}+c\dot{x}+kx+F-m\left( \dfrac{\ell}{2}\dot{\theta}^{2}\sin\theta-\dfrac{\ell}{2}\ddot{\theta}\cos\theta \right)=0 }
$$
עבור המטוטלת, נציב את משוואה $(4)$ אל משוואה $(3)$:
$$
m\left( \ddot{x}\cos\theta+\dfrac{\ell}{2}\ddot{\theta} \right)=-\dfrac{1}{6}m\ell \ddot{\theta}-mg\sin\theta
$$
נסדר את המשוואה לקבלת משוואת התנועה של המטוטלת:
$$
\boxed {
\dfrac{2}{3}\ell \ddot{\theta}+(\ddot{x}\cos\theta+g\sin\theta)=0
 }
$$
## תרגיל 2

![[Screenshot_20241115_140924_Samsung Notes.jpg|bookhue|300]]
>סכמת הבעיה

יש להרכיב את משוואות התנועה של המערכת באמצעות מכניקה ניטונית.

**פתרון**:
נגדיר מערכות צירים מקומיות ([[DYN1_001  קינמטיקה של חלקיק - מבוא#קואורדינטות נורמליות ומשיקיות|בקואורדינטות תלות מסלול]]):
![[Screenshot_20241115_160038_Samsung Notes.jpg|bookhue|300]]
>דג"ח על כל אחד מהחלקיקים

את מהירות הסיבוב של כל אחת ממערכות הצירים $\{ \mathbf{e}_{n,1},\,\mathbf{e}_{t,1},\,\mathbf{e}_{k,1} \},\,\{ \mathbf{e}_{n,2},\,\mathbf{e}_{t,2},\,\mathbf{e}_{k,\,2} \}$ נסמן ב-$\dot{\theta}_{1}$ ו-$\dot{\theta}_{2}$ בהתאמה.

המיקום של כל אחד מהחלקיקים:
$$
\begin{aligned}
 & \mathbf{r}_{1}={\ell}_{1}\mathbf{e}_{n,1}
 & \mathbf{r}_{2}=\mathbf{r}_{1}+\ell_{2}\mathbf{e}_{n,2}
\end{aligned}
$$
לפי כלל האופרטור, נקבל כי:
$$
\begin{aligned}
 & \dot{\mathbf{r}}_{1}={\ell}_{1}\dot{\theta}_{1}\mathbf{e}_{t,1} \\[1ex]
 & \ddot{\mathbf{r}}_{1}={\ell}_{1}(\ddot{\theta}_{1}\mathbf{e}_{t,1}-{\dot{{\theta}}_{1}}^{2}\mathbf{e}_{n,1})
\end{aligned}\qquad \begin{aligned}
 & \dot{\mathbf{r}}_{2}={\ell}_{1}\dot{\theta}_{1}\mathbf{e}_{t,1}+\ell_{2}\dot{\theta}_{2}\mathbf{e}_{t,2} \\[1ex]
 & \ddot{\mathbf{r}_{}}_{2}=\ell_{1}(\ddot{\theta}_{1}\mathbf{e}_{t,1}-\dot{{\theta}_{1}}^{2}\mathbf{e}_{n,1})+\ell_{2}(\ddot{\theta_{2}}\mathbf{e}_{t,2}-\dot{{\theta}_{2}}^{2}\mathbf{e}_{n,2})
\end{aligned}
$$

נשים לב כי:
$$\begin{aligned}
 & \mathbf{e}_{n,1}=\cos(\theta_{2}-{\theta}_{1})\mathbf{e}_{n,2}-\sin(\theta_{2}-{\theta}_{1})\mathbf{e}_{t,2} \\[1ex] \\
 & \mathbf{e}_{t,1}=\sin({\theta}_{2}-{\theta}_{1})\mathbf{e}_{n,2}+\cos({\theta}_{2}-{\theta}_{1})\mathbf{e}_{t,2}
\end{aligned}$$
ולכן:
$$\begin{aligned}
\ddot{\mathbf{r}}_{2} & =({\ell}_{1}\ddot{\theta}_{1}\sin({\theta}_{2}-{\theta}_{1})-{\ell}_{1}\dot{{\theta}_{1}}^{2}\cos({\theta}_{2}-{\theta}_{1})-{\ell}_{2}{\dot{\theta}_{2}}^{2})\mathbf{e}_{n,2}\\[1ex]
 & \qquad  +({\ell}_{1}\ddot{\theta}_{1}\cos({\theta}_{2}-{\theta}_{1})+{\ell}_{1}{\dot{\theta}_{1}}^{2}\sin({\theta}_{2}-{\theta}_{1})+{\ell}_{2}\ddot{\theta}_{2})\mathbf{e}_{t,2} 
\end{aligned}$$
לנוחיות, נסמן את הפרש הזוויות $\alpha\equiv{\theta}_{2}-{\theta}_{1}$, כך ש:
$$
\begin{aligned}
 & \ddot{\mathbf{r}}_{1}={\ell}_{1}(\ddot{\theta}_{1}\mathbf{e}_{t,1}-{\dot{\theta}_{1}}^{2})\mathbf{e}_{n,1} \\[1ex]
 & \ddot{\mathbf{r}}_{2} =({\ell}_{1}\ddot{\theta}_{1}\sin\alpha-{\ell}_{1}\dot{{\theta}_{1}}^{2}\cos\alpha-{\ell}_{2}{\dot{\theta}_{2}}^{2})\mathbf{e}_{n,2}\\[1ex]
  & \qquad  +({\ell}_{1}\ddot{\theta}_{1}\cos\alpha+{\ell}_{1}{\dot{\theta}_{1}}^{2}\sin\alpha+{\ell}_{2}\ddot{\theta}_{2})\mathbf{e}_{t,2} 
\end{aligned}
$$
לפי [[DYN1_005 קינטיקה של חלקיק#תנע קווי של חלקיק|מאזן תנע קווי בחלקיק]], עבור כל חלקיק:
$$
\begin{gathered}
{m}_{1}\ddot{\mathbf{r}}_{1}=({m}_{1}g\cos{\theta}_{1}+{T}_{2}\cos\alpha-{T}_{1})\mathbf{e}_{n,1}+({T}_{2}\sin\alpha-{m}_{1}g\sin{\theta}_{1})\mathbf{e}_{t,1} \\[1ex]
{m}_{2}\ddot{\mathbf{r}}_{2}=({m}_{2}g\cos{\theta}_{2}+F\sin{\theta}_{2}-{T}_{2})\mathbf{e}_{n,2}+(F\cos{\theta}_{2}-{m}_{2}g\sin{\theta}_{2})\mathbf{e}_{t,2}
\end{gathered}
$$
נציב את הביטויים עבור $\ddot{\mathbf{r}}_{1}$ ו-$\ddot{\mathbf{r}}_{2}$ כדי לקבל:
- עבור מסה $1$:
	$$
\begin{align}
 & \mathbf{e}_{n,1}: &  & -{m}_{1}{\ell}_{1}{\dot{\theta}_{1}}^{2}={m}_{1}g\cos{\theta}_{1}+{T}_{2}\cos\alpha-{T}_{1} \\[1ex]
 & \mathbf{e}_{t,1}: &  & {m}_{1}{\ell}_{1}\ddot{\theta}_{1}={T}_{2}\sin\alpha-{m}_{1}g\sin{\theta}_{1}
\end{align}
$$
- עבור מסה 2:
	$$\begin{align}
 & \mathbf{e}_{n,2}: &  & {m}_{2}({\ell}_{1}\ddot{\theta}_{1}\sin\alpha-{\ell}_{1}{\dot{\theta}_{1}}^{2}\cos\alpha-{\ell}_{2}{{\dot{\theta}}_{2}}^{2})={m}_{2}g\cos{\theta}_{2}+F\sin{\theta}_{2}-{T}_{2} \\[1ex]
 & \mathbf{e}_{t,2}: &  & {m}_{2}({\ell}_{1}\ddot{\theta}_{1}\cos\alpha+{\ell}_{1}{{\dot{\theta}}_{1}}^{2}\sin\alpha+{\ell}_{2}\ddot{\theta}_{2})=F\cos{\theta}_{2}-{m}_{2}g\sin{\theta}_{2}
\end{align}$$
קיבלנו 4 משוואות עבור 2 נעלמים ${T}_{1},{T}_{2}$, ביניהן שתי משוואות אי-לינאריות מסדר שני. נשים לב שמשוואת התנועה של מסה ${m}_{2}$ מתקבלת ישירות במשוואה האחרונה. נסדר אותה:
$$
\boxed{{\ell}_{2}{m}_{2}\ddot{\theta}_{2}+{m}_{2}({\ell}_{1}\ddot{\theta}_{1}\cos\alpha+{\ell}_{1}{\dot{\theta}_{1}}^{2}\sin\alpha)-F\cos{\theta}_{2}+{m}_{2}g\sin{\theta}_{2}=0 }
$$
נציב את המשוואה בכיוון $\mathbf{e}_{n,2}$ של מסה ${m}_{2}$ במשוואה בכיוון $\mathbf{e}_{t,1}$ של מסה ${m}_{1}$ כדי לקבל את משוואת התנועה של מסה ${m}_{1}$:
$$
\boxed{\begin{aligned}
 & {m}_{1}{\ell}_{1}\ddot{\theta}_{1} \\[1ex]
 & \qquad -[F\sin{\theta}_{2}-{m}_{2}({\ell}_{1}\ddot{\theta}_{1}\sin\alpha-{\ell}_{1}{\dot{\theta}_{1}}^{2}\cos\alpha-{\ell}_{2}{\dot{\theta}_{2}}^{2}-g\cos{\theta}_{2})]\sin\alpha \\[1ex]
 & \qquad +{m}_{1}g\sin{\theta}_{1}=0
\end{aligned}}
$$

## תרגיל 3
![[Screenshot_20241115_114919_Samsung Notes.jpg|bookhue|400]]
>סכמת הבעיה

יש להרכיב את משוואת התנועה של המערכת באמצעות מכניקה לגראנז'ית.

**פתרון**:
נבחר בקואורדינטות המוכללות ${q}_{1}=x,\,{q}_{2}=\theta$.
המיקומים של החלקיקים (העגלה והמוט), כפי שראינו ב[[#תרגיל 1]]:
$$\begin{aligned}
 & \mathbf{r}_{1}=x\mathbf{e}_{1} \\[1ex]
 & \mathbf{r}_{2}=\left( x+\dfrac{L}{2}\sin\theta \right)\mathbf{e}_{1}-\dfrac{{L}}{2}\cos\theta\,\mathbf{e}_{2}
\end{aligned}$$
לאחר גזירה:
$$\begin{aligned}
 & \dot{\mathbf{r}}_{1}=\dot{x}\mathbf{e}_{1} \\[1ex]
 & \dot{\mathbf{r}}_{2}=\left( \dot{x}+\dfrac{L}{2}\dot{\theta}\cos\theta \right)\mathbf{e}_{1}+\dfrac{L}{2}\dot{\theta}\sin\theta\,\mathbf{e}_{2}
\end{aligned}$$

לפי [[DYN1_007 קינטיקה של גוף קשיח#אנרגיה קינטית בגק"ש מישורי|אנרגיה קינטית של גק"ש מישורי]]:
$$\begin{aligned}
 & {T}_{1}=\dfrac{1}{2}M\dot{x}^{2} \\[2ex]
 & {T}_{2}=\dfrac{1}{2}m\left[ \left( \dot{x}+\dfrac{L}{2}\dot{\theta}\cos\theta \right)^{2}+\left( \dfrac{L}{2}\dot{\theta}\sin\theta \right)^{2} \right]+\dfrac{1}{2}I_{c}\omega ^{2} \\[1ex]
 & \phantom{{T}_{2}}=\dfrac{1}{2}m\left[ \dot{x}^{2}+L\dot{x}\dot{\theta}\cos\theta+\dfrac{L^{2}}{4}\dot{\theta}^{2}\cos ^{2}\theta+\dfrac{L^{2}}{4}\dot{\theta}^{2}\sin ^{2}\theta \right]+\dfrac{1}{2}\cdot \dfrac{mL^{2}}{12}\cdot\dot{\theta}^{2} \\[1ex]
 &\phantom{{T}_{2}}=\dfrac{1}{2}m\left[ \dot{x}^{2}+L\dot{x}\dot{\theta}\cos\theta+\dfrac{L^{2}}{4}\dot{\theta}^{2} \right]+\dfrac{1}{24}mL^{2}\dot{\theta}^{2} \\[1ex]
 & \phantom{{T}_{2}}=\dfrac{1}{2}m\dot{x}^{2}+\dfrac{1}{2}mL\dot{x}\dot{\theta}\cos\theta+\dfrac{1}{6}mL^{2}\dot{\theta}^{2}
\end{aligned}$$
ולכן סך האנרגיה הקינטית של המערכת:
$$
T=\dfrac{1}{2}(m+M)\dot{x}^{2}+\dfrac{1}{2}mL\dot{x}\dot{\theta}\cos\theta+\dfrac{1}{6}mL^{2}\dot{\theta}^{2}
$$
האנרגיה הפוטנציאלית של המערכת כסכום של ה[[DYN1_005 קינטיקה של חלקיק#עבודה מכנית, אנרגיה פוטנציאלית, ואנרגיה כוללת של כוח משמר|אנרגיה הכבידתית]] (ביחס ל-$x=0$ ו-$\theta=0$) ואנרגיית הקפיץ:
$$\begin{aligned}
V & =\dfrac{1}{2}kx^{2}+m\mathbf{g}\cdot \Delta\mathbf{r}_{1}+m\mathbf{g}\cdot \Delta\mathbf{r}_{2} \\[1ex]
 & = \dfrac{1}{2}kx^{2}-mg\mathbf{e}_{2}\cdot(0\mathbf{e}_{1}-x\mathbf{e}_{1})-mg\mathbf{e}_{2}\cdot\left[ -\left( x+\dfrac{L}{2}\sin\theta \right)\mathbf{e}_{1}+\left( -1+\dfrac{L}{2}\cos\theta \right)\mathbf{e}_{2}\right]
\end{aligned}$$
נישאר עם:
$$
V=\dfrac{1}{2}kx^{2}+\dfrac{1}{2}mgL(1-\cos\theta)
$$
מבחינת הכוחות המוכללים הלא משמרים הפועלים במערכת, יש רק את $F(t)$ וכוח הגרר $c\dot{x}$ שפועלים על העגלה:
$$\begin{aligned}
{Q}_{1} & =(F(t)-c\dot{x})\dfrac{ \partial \mathbf{r}_{1} }{ \partial {q}_{1} }+0\cdot \dfrac{ \partial \mathbf{r}_{2} }{ \partial {q}_{1} }  \\[1ex]
& =(F(t)-c\dot{x})\dfrac{ \partial \mathbf{r}_{1} }{ \partial x }  \\[1ex]
& =F(t)-c\dot{x} \\[3ex]
{Q}_{2} & =(F(t)-c\dot{x})\dfrac{ \partial \mathbf{r}_{1} }{ \partial {q}_{2} } +0\cdot \dfrac{ \partial \mathbf{r}_{2} }{ \partial {q}_{2} }  \\[1ex]
 & =0
\end{aligned}$$

נגזור את $T$ ו-$V$ כפי שנדרש לפי משוואות לגראנז'. עבור ${q}_{1}=x$:
$$
\begin{aligned}
 & \dfrac{ \partial T }{ \partial \dot{x} } =(m+M)\dot{x}+\dfrac{1}{2}mL\dot{\theta}\cos\theta \\[1ex]
 & \dfrac{\mathrm{d}}{\mathrm{d}t}\left( \dfrac{ \partial T }{ \partial \dot{x} }  \right)=(m+M)\ddot{x}+\dfrac{1}{2}mL\ddot{\theta}\cos\theta-\dfrac{1}{2}mL\dot{\theta}^{2}\sin\theta \\[1ex]
 & \dfrac{ \partial T }{ \partial x } = 0 \\[1ex]
 & \dfrac{ \partial V }{ \partial x } =kx
\end{aligned}
$$
לכן משוואת התנועה הראשונה:
$$
\boxed {
(m+M)\ddot{x}+\dfrac{1}{2}mL\ddot{\theta}\cos\theta-\dfrac{1}{2}mL\dot{\theta}^{2}\sin\theta+kx=F(t)-c\dot{x}
 }
$$
עבור ${q}_{2}=\theta$:
$$
\begin{aligned}
 \\
 & \dfrac{ \partial T }{ \partial \dot{\theta} }=\dfrac{1}{2}mL\dot{x}\cos\theta+\dfrac{1}{3}mL^{2}\dot{\theta}  \\[1ex]
 & \dfrac{\mathrm{d}}{\mathrm{d}t}\left( \dfrac{ \partial T }{ \partial \dot{\theta} }  \right)=\dfrac{1}{2}mL\ddot{x}\cos\theta-\dfrac{1}{2}mL\dot{x}\dot{\theta}\sin\theta+\dfrac{1}{3}mL^{2}\ddot{\theta} \\[1ex]
 & \dfrac{ \partial T }{ \partial \theta } =-\dfrac{1}{2}mL\dot{x}\dot{\theta}\sin\theta \\[1ex]
 & \dfrac{ \partial V }{ \partial \theta } =\dfrac{1}{2}mgL\sin\theta
\end{aligned}
$$
כך שמשוואת התנועה השנייה:
$$
\boxed{\dfrac{1}{2}mL\ddot{x}\cos\theta-\dfrac{1}{2}mL\dot{x}\dot{\theta}\sin\theta+\dfrac{1}{3}mL^{2}\ddot{\theta}+\dfrac{1}{2}mL\dot{x}\dot{\theta} \sin\theta +\dfrac{1}{2}mgL\sin\theta=0}
$$

