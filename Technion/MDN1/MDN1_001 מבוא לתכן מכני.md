---
aliases:
  - ריכוז מאמצים
  - תאוריית קולון-מור לחומרים משיכים
  - תאוריית קולון-מור לחומרים פריכים
---
# מבוא
**תיכון** (design) הוא בניית תכנית לסיפוק צורך מסוים או לפתירת בעיה מסוימת. אם התכנית מביאה ליצירת משהו בעל מציאות פיזית, אז המוצר חייב להיות פונקציונלי (חייב לעבוד), בטוח, אמין, ניתן לייצור, ניתן לשיווק, וניתן לשימוש.
**תכן מכני (Mechanical Engineering Design)** כולל את כל הדיסציפלינות של הנדסת מכונות - מכניקת מוצקים וזורמים, מעברי חום ומסה, תהליכי ייצור, הנדסת מערכות ובקרה וכו'.

# מאמצים, תיאוריות כשל וריכוז מאמצים
כלל החלק הראשון של הספר [[MDN1_000 00340054 תכן מכני 1מ#ביבליוגרפיה|(Budynas et al., 2015)]] עובר על הקונספטים הבאים שהכרחיים להבנת המשך הקורס:
- [[SLD2_001 טנזור המאמץ#טנזור המאמץ|טנזור מאמץ]]
- [[SLD2_002 מישורים ראשיים#מישורים ראשיים|מאמצים ראשיים]]
	>[!notes] הערה: 
	>בקורס זה אנו משתמשים במוסכמה של שימוש בסימונים $I_{xx},\,I_{yy},\,I_{zz}$ במקום ${I}_{11},\,{I}_{22},\,{I}_{33}$, שזה מאוד מבלבל כי אם למשל ציר ה-$x$ הוא ציר הקורה, אז:
	>$$
	>I_{zz}=\int y^{2} \, \mathrm{d}A 
	>$$

- [[SLD2_006 קריטריוני כניעה וכשל#מבוא|קריטריוני כשל]]
- [[SLD2_006 קריטריוני כניעה וכשל#מקדם ביטחון|מקדם ביטחון]]
- [[SLD2_006 קריטריוני כניעה וכשל#מיכלי לחץ גליליים|מאמצים במיכלי לחץ דקי דופן]]
- [[SLD2_007 מאמצים נורמליים בכפיפה#טנזור האינרציה|טנזור האינרציה]]
- [[SLD2_007 מאמצים נורמליים בכפיפה#כפיפה משופעת|כפיפה משופעת]]
>[!notes] הערה: 
	>בטבלאות בקורס לפעמים נראה [[SLD2_007 מאמצים נורמליים בכפיפה#מאמץ נורמלי בכפיפה משופעת|מאמץ נורמלי בכפיפה משופעת]] מוצג כ:
	>$$
	>\sigma=\dfrac{Mc}{I}
	>$$
	>ב-$M$ הכוונה למומנט הרלוונטי,  ב-$I$ הכוונה למומנט אינרציה הרלוונטי, וב-$c$ הכוונה ל-$y$ או $z$ (או אפילו $x$), תלוי מה המשתנה המתאים לפי הנוסחה למאמץ כפיפה.
	>בנוסף, אנו רגילים לחשב את ה[[SLD2_008 מאמצי גזירה בכפיפה#מאמצי גזירה בחתכים דקי דופן|מאמצי גזירה בכפיפה]] באופן הבא:
	>$$
	>\tau=\dfrac{VQ}{Ib}
	>$$
	>כאשר $b$ הוא עובי הדופן. אצלנו בקורס נתמקד בחתכים מסוימים שעבורם הנוסחה תהיה נתונה, כמו למשל בטבלה הבאה:
	>![[{F4237B66-AA05-4B4A-B29E-1383971B6FF7}.png|bookhue]]

> [!tip] טיפ:
>העוצמה של מאמץ הגזירה בחתך עקב כפיפה, כפי ש[[SLD2_008 מאמצי גזירה בכפיפה#מבוא|ראינו]], הינו זניח יחסית לעומת מאמצי הכפיפה בחתך. במבחן, לרוב נזניח את מאמץ הגזירה - במידה ועושים זאת, יש לציין זאת ולנמק!

ישנם סימונים קריטיים לקריטריוני כשל בקורס:

![[{344023D1-8FC3-4FD5-8943-370381759C2C}.png|bookhue|350]]
>דיאגרמת מאמץ-עיבור קלאסית, עם סימוני הקורס.

את מאמץ/חוזק הכניעה נסמן ב-$S_{y}$, בעוד את נקודת ה-UTS נסמן ב-$S_{u}$. את נקודת הכשל אנו מסמנים ב-$f$.
בנוסף, כאשר אנו דנים בקריטריוני כשל, למשל עבור [[SLD2_006 קריטריוני כניעה וכשל#מאמץ גזירה מקסימלי (Tresca)|קריטריון טרסקה]], אנו יודעים שמאמץ הכניעה בגזירה טהורה (${\sigma}_{1}={\sigma}_{2}={\sigma}_{3}=0$) הוא למעשה מחצית מאמץ הכניעה:
$$
S_{sy}=\dfrac{1}{2}S_{y}
$$
כאשר הכוונה ב-$s$ הנוסף הוא לגזירה - shear. לעומת זאת, לפי קריטריון [[SLD2_006 קריטריוני כניעה וכשל#קריטריון פון מיזס|קריטריון פון מיזס]], נקבל כי:
$$
S_{sy}=\dfrac{1}{\sqrt{ 3 }}S_{y}\approx 0.577S_{y}
$$
מומלץ לקרוא ב[[MDN1_000 00340054 תכן מכני 1מ#ביבליוגרפיה|(Budynas et al., 2015)]] פרקים 5-4, 5-5 על פיתוח גדלים אלו.

נעבור בקצרה גם על ריכוז מאמצים, ועל תאוריית כשל קולון-מור:
## ריכוז מאמצים
בפיתוח משוואות המאמצים למתיחה, לחיצה, כפיפה או פיתול, הנחנו שהגאומטריה של הגוף אחידה. אבל זה לא פשוט לעצב מכונה בלי לאפשר שינויים מסוימים בשטח חתך של הגופים השונים בו. לבורג יש ראש בצד אחד והברגה בצד שני, מה שנחשב שינוי פתאומי בשטח חתך. חלקים שונים כוללים חורים, בליטות וחריצים בצורות שונות. כל אי-רציפות בחלק מכני משנה את פילוג המאמצים בסביבת האי-רציפות, כך שמשוואות המאמצים הבסיסיות כבר לא מתארים את מצב המאמצים בחלק. אי-רציפויות אלו נקראים **מגברי מאמצים**, והאזורים בהם הם מתרחשים נקראים אזורי **ריכוז מאמצים**.

**מקדם ריכוז מאמצים** **תאורטי** או **גאומטרי** $K_{t}$ או $K_{ts}$ הוא היחס בין המאמץ המקסימלי האמיתי באי-רציפות ל**מאמץ הנומינלי**:
$$
K_{t}=\dfrac{\sigma_{\max_{}}}{{\sigma}_{0}}\qquad K_{ts}=\dfrac{\tau_{\max_{}}}{{\tau}_{0}}
$$
כאשר $K_{t}$ הוא עבור מאמצים נורמליים ו-$K_{ts}$ הוא עבור מאמצי גזירה. המאמץ הנומינלי ${\sigma}_{0}$ או ${\tau}_{0}$ הוא המאמץ המחושב ע"י שימוש במשוואות המאמצים הבסיסיות וסך שטח החתך.
מקדם ריכוז המאמצים תלוי רק בגאומטריה של החלק. כלומר, לחומר בשימוש אין השפעה על הערך של $K_{t}$. זה למה הוא נקרא מקדם ריכוז מאמצים *תאורטי*.
הניתוח של גאומטריות שונות למציאת מקדמי ריכוז מאמצים היא בעיה קשה, ולרוב לא ניתן למצוא פתרון אנליטי אליהן. רובם נמצאים ע"י ניסויים או ע"י שיטת אלמנטים סופיים.

הדוגמה הבאה מציגה לוח דק תחת מתיחה, עם חור עגול במרכזו:
![[{2677FEE8-2424-4063-9D53-82B4DF32CD93}.png|bookhue|500]]
>לוח דק במתיחה עם חור עגול באמצעו. סך כוח המתיחה הוא $F=\sigma wt$, כאשר $t$ הוא עובי הלוח. המאמץ הנומינלי הוא:
>$$
>{\sigma}_{0}=\dfrac{F}{(w-d)t}=\dfrac{w}{w-d}\sigma
>$$
>[[MDN1_000 00340054 תכן מכני 1מ#ביבליוגרפיה|(Budynas et al., 2015)]].



ב*עומס סטטי*, אנו מתחשבים במקדמי ריכוז המאמצים באופן הבא. בחומרים משיכים ($\epsilon_{f}\geq 0.05$, כאשר $\epsilon_{f}$ הוא העיבור בו הדגם נכנע), אנו לא לוקחים בחשבון את מקדם ריכוז המאמצים כדי לחשב את המאמץ הקריטי לכניעה, כי העיבור הפלסטי באזור של הריכוז מאמצים הוא מקומי ואף מונע את הכשל בשל תופעת הקשיית מעוותים. בחומרים פריכים ($\epsilon_{f}<0.05$), הריכוז מאמצים נלקח בחשבון על המאמץ הנומינלי לפני שמשווים אותו לחוזק החומר.

ב*עומס דינמי*, השפעת ריכוז המאמצים היא משמעותית עבור גם חומרים משיכים וגם חומרים פריכים, ותמיד צריך להילקח בחשבון.

>[!example] דוגמה:
> לוח בעובי $\pu{2mm}$ נתון באופן הבא:
> ![[_2027DE8C-D757-4253-A842-FF74545915C8_-removebg-preview.png|bookhue|500]]
>הלוח מועמס בכוח קבוע של $\pu{10kN}$. הוא עשוי מחומר שעבר טיפול תרמי וחוסם בשביל לחזק אותו, אבל כתוצאה מכך איבד את רוב הגמישות שלו. רצוי לקדוח חור דרך מרכזו של הפאה באורך $\pu{40mm}$ כדי לאפשר לכבל לעבור דרכו. חור בקוטר $\pu{4mm}$ מספיק בשביל שהכבל יעבור, אבל ישנו גם מקדח בקוטר $\pu{8mm}$ אם נדרש. איפה יש יותר סיכויים שסדק יופיע - בחור הגדול, הקטן, או בכלל בפילט (fillet)?
>
>**פתרון**:
>כיוון שהחומר פריך, השפעת ריכוז המאמצים סביב אי-הרציפויות חייבת להילקח בחשבון. במקרה של חור בקוטר $\pu{4mm}$ המאמץ הנומינלי הוא:
>$$\begin{aligned}
>{\sigma}_{0} & =\dfrac{F}{A}\dfrac{F}{(w-d)t}=\dfrac{\pu{10000}}{(40-4)2}=\pu{139MPa}
>\end{aligned}$$
>מקדם ריכוז המאמצים התאורטי, מ[[MDN1_A1 טבלת מקדמי ריכוז מאמצים|טבלת מקדמי ריכוז מאמצים]], עם $d/w=4/40=0.1$, הוא $K_{t}=2.7$. לכן המאמץ המקסימלי הוא:
>$$\begin{aligned}
>\sigma_{\max_{}} & =K_{t}{\sigma}_{0}=\pu{380MPa}
\end{aligned}$$
>באותו אופן, עבור החור בקוטר $\pu{8mm}$, נקבל ${\sigma}_{0}=\pu{156MPa}$ ו- $K_{t}=2.5$, ולכן:
>$$
>\sigma_{\max_{}}=\pu{390MPa}
>$$
>עבור הפילט, מתקיים:
>$$
>{\sigma}_{0}=\dfrac{F}{A}=\dfrac{\pu{10000}}{(34)2}=\pu{147MPa}
>$$
>מאותה הטבלה, נשים לב שבמקרה שלנו $D/d=40/34=1.18$ ו- $r/d=1/34=0.026$, ולכן $K_{t}=2.5$. נקבל ש:
>$$
>\sigma_{\max_{}}=\pu{368MPa}
>$$
>הסדק כנראה יתרחש עם החור בקוטר $\pu{8mm}$, לאחר מכן בחור בקוטר $\pu{4mm}$, ולבסוף בפילט.

## תאוריית קולון-מור לחומרים משיכים
לא לכל החומרים יש חוזק לחיצה השווה לחוזק המתיחה שלהם. למשל, המאמץ כניעה של סגסוגות מגנזיום בלחיצה יכול להיות מחצית מהמאמץ כניעה שלו במתיחה. החוזק של ברזל אפור יצוק בלחיצה נע בין פי 3 ל-4 יותר גדול מהחוזק שלו במתיחה. בחלק זה נדון ב**תאוריית קולון-מור לחומרים משיכים (DCM - Ductile Coulomb-Mohr**) שיכולה לחזות כשלים עבור חומרים שחוזקם במתיחה ולחיצה לא שווים.

לא נעמיק בפיתוח של תאוריה זו, מספיק לדעת שלפיה, אם המאמצים הראשיים הם ${\sigma}_{1}\geq{\sigma}_{2}\geq{\sigma}_{3}$:
$$
\boxed {
\dfrac{{\sigma}_{1}}{S_{t}}-\dfrac{{\sigma}_{3}}{S_{c}}=\dfrac{1}{n}
 }
$$
כאשר:
- המאמצים ${\sigma}_{1}$ ו-${\sigma}_{3}$ הם המאמצים הראשיים, ${\sigma}_{1}$ הכי גדול ו-${\sigma}_{3}$ הכי קטן.
- הביטויים $S_{T}$ ו-$S_{C}$ הם החוזק של הדגם במתיחה ולחיצה בהתאמה.
- הביטוי $n$ הוא מקדם הביטחון.

עבור מצב מאמצים מישורי, בו המאמצים הראשיים הם $\sigma_{A}\geq\sigma_{B}$ ו- $n=1$, התנאים לכשל הם:
- אם $\sigma_{A}\geq\sigma_{B}\geq 0$, אז זה אומר ש- $\sigma=\sigma_{A}$ ו- ${\sigma}_{3}=0$, ואז המשוואה לעיל הופכת ל:
	$$
\sigma_{A}\geq  S_{t}
$$
- אם $\sigma_{A}\geq 0\geq_{B}$, אז זה אומר ש- $\sigma_{1}=A$ ו- ${\sigma}_{3}=\sigma_{B}$, ואז המשוואה הופכת ל:
  $$
\dfrac{\sigma_{A}}{S_{t}}-\dfrac{\sigma_{B}}{S_{c}}\geq  1
$$
- אם $0\geq\sigma_{A}\geq\sigma_{B}$, אז זה אומר ש- ${\sigma}_{1}=0$ ו- ${\sigma}_{3}=\sigma_{B}$, ואז המשוואה הופכת ל:
  $$
\sigma_{B}\leq  -S_{c}
$$

נוכל לצייר גרף שמתאר את תנאים אלו:
![[{922FF577-530C-49BB-BE50-73FB4EC8D5CB}.png|bookhue|400]]
>גרף לתאוריית קולון-מור למצב מאמצים מישורי. [[MDN1_000 00340054 תכן מכני 1מ#ביבליוגרפיה|(Budynas et al., 2015)]].

## תיקונים לתאוריית מור עבור חומרים פריכים
עבור חומרים פריכים, קיימים שני שינויים של תאוריית מור לחומרים פריכים: **תאוריית קולון-מור לחומרים פריכים (BCM - Brittle Coulomb-Mohr**) ו**תאוריית מור המתוקנת (MM - Modified Mohr)**. המשוואות לתאוריות אלו יינתנו למצב מאמצים מישורי.
נסתפק בקורס זה בתיאור הגרפי שלהם:
![[{DEC4736E-B8DD-4A76-9726-BA4F45059F49}.png|bookhue|500]]
>תיאור דו-צירי של כשל של ברזל יצוק אפור בהשוואה לקריטריונים השונים לכשל. [[MDN1_000 00340054 תכן מכני 1מ#ביבליוגרפיה|(Budynas et al., 2015)]].

# תרגילים

## תרגיל 1

![[Screenshot_20241120_083441_Samsung Notes.jpg|bookhue|350]]
>סכימת הבעיה

הקורה שבאיור עשויה פלדה בעלת חוזק כניעה $S_{y}=\pu{1020MPa}$. לקורה מחוברת זרוע ובקצה מופעל כוח אנכי בשיעור $F=\pu {1.8kN }$.
נתונים נוספים:
$$
d=\pu{25mm}\qquad \ell=\pu{175mm}\qquad a=\pu{225mm}
$$
בפתרון יש להניח שהזרוע קשיחה לחלוטין.


### סעיף א'
שרטט מהלך כוחות ומומנטים.

**פתרון**:

![[MDN1_001 מבוא לתכן מכני 2024-11-21 11.57.57.excalidraw.svg]]
>(משמאל לימין, מלמעלה למטה) דג"ח על כלל המערכת, חתך שלילי על קורה $AB$, חתך שלילי על קורה $AB$ מזווית שונה.

מהדג"חים והחתכים לעיל אנו יכולים להסיק כי:
![[MDN1_001 מבוא לתכן מכני 2024-11-21 12.12.44.excalidraw.svg]]
>מהלכי כוחות גזירה, מומנטי כפיפה ומומנטי פיתול

### סעיף ב'
מהו החתך הקריטי ומהי הנקודה הקריטית?

**פתרון**:
החתך הקריטי הוא ב-$A$ - שם נמצא המומנט כפיפה הכי גדול (הפיתול והגזירה אחידים לאורך החתך).

### סעיף ג'
חשב מאמצים ראשיים בנקודה הקריטית.

**פתרון**:
לפי [[SLD2_007 מאמצים נורמליים בכפיפה#מאמץ נורמלי בכפיפה משופעת|מאמץ נורמלי בכפיפה]] אנו יודעים ש:
$$
\sigma_{b}=\dfrac{Mc}{I}
$$
כאשר הכוונה ב-$b$ היא ל-bending. במקרה שלנו, $c=y$ או $c=z$. בנוסף, עבור שטח חתך עגול מלא, מ[[MDN1_A2 טבלת תכונות גאומטריות]], $I=\dfrac{\pi d^{4}}{64}$. לכן המאמץ המקסימלי, שיתקבל עבור $c=r$:
$$\begin{gathered}
\sigma_{b,\max_{}}=\dfrac{F\ell r}{\pi d^{4}/64}=\dfrac{1800\cdot 175\cdot 12.5}{\pi\cdot 25^{4}/64} \\[1ex]
\sigma_{b,\max_{}}=205MPa

\end{gathered}$$
אנו גם יודעים ש[[SLD1_008 פיתול#משוואת דיפורמציית פיתול|מאמץ הגזירה בפיתול]] הוא:
$$
\tau_{T}=\dfrac{Tr}{J}
$$
שוב, מהטבלאות אנו יודעים שעבור החתך הנתון מתקיים $J=\dfrac{\pi d^{^{4}}}{32}$ ולכן:
$$\begin{gathered}
\tau_{T,\max_{}}=\dfrac{Far}{\pi d^{4}/32}=\dfrac{1800\cdot 225\cdot 12.5}{\pi\cdot 25^{4}/32} \\[1ex]
\tau_{T,\max_{}}=\pu{132MPa} 
\end{gathered}$$
בנוסף, ה[[#מאמצים, תיאוריות כשל וריכוז מאמצים|מאמץ גזירה עקב כפיפה]] (לפי הטבלה):
$$\begin{gathered}
\tau_{b,\max_{}}=\dfrac{4V}{3A}=\dfrac{4\cdot 1800}{3\pi d^{2}/4} \\[1ex]\tau_{b,\max_{}}=\pu{5MPa} 
\end{gathered}$$
נשים לב כמובן שכל אחד מהמאמצים שחישבנו נכונים רק עבור נקודה אחת או כמה נקודות על החתך $A$:
![[MDN1_001 מבוא לתכן מכני 2024-11-21 13.09.07.excalidraw.svg]]
>המאמצים הפועלים בנקודות הקיצון השונות בחתך.

נשים לב שנקודות $h,k$ הן זהות, חוץ מהסימנים שלהם. לכן נסתפק בלנתח את $h$ בלבד. בנוסף, קל לראות ש-$j$ יותר מסוכנת מ-$g$, ולכן מבין שתיהם נבדוק רק את $j$.
- עבור נקודה $h$:
	$$
	\boldsymbol{\sigma}=\begin{pmatrix}
	\sigma_{b} & \tau_{T} \\
	\sigma_{T} & 0
	\end{pmatrix}=\begin{pmatrix}
	205 & 132 \\
	132 & 0
	\end{pmatrix}
	$$
	מ[[SLD2_002 מישורים ראשיים#מאמץ נורמלי מקסימלי בדו מימד|מאמץ נורמלי מקסימלי]]:
	$$
\boxed {
{\sigma}_{1}=\pu{270MPa}\qquad {\sigma}_{3}=-\pu{65MPa}
 }
$$
- עבור נקודה $j$:
	$$
	\boldsymbol{\sigma}=\begin{pmatrix}
	0 & \tau_{b}+\tau_{T} \\
	\tau_{b}+\tau_{T} & 0
	\end{pmatrix}=\begin{pmatrix}
	0 & -137 \\
	-137 & 0
	\end{pmatrix}
	$$
	ולכן המאמצים הראשיים:
	$$
\boxed {
{\sigma}_{1}=\pu{137MPa}\qquad {\sigma}_{3}=-\pu{137MPa}
 }
$$

מבין שתי הנקודות, נחליט מי מהן הקריטית יותר לפי קריטריוני כשל. כך או כך, שתיהן יהיו אחת מהנקודות החשודות לכשל כי כפי שהסברנו הן יותר מסוכנות מ-$g$, וב-$k$ המאמץ הוא לחיצה, לעומת $h$ בו המאמץ הוא מתיחה, שאנו מחשיבים יותר מסוכן (רוב החומרים רגישים יותר למתיחה מאשר לחיצה).
### סעיף ד'
מצא מקדם ביטחון ע"פ שלושת קריטריוני הכשל.

**פתרון**:
>[!notes] הערה: 
 >כל אחת מהנוסחאות עבור הקריטריונים פושטה למקרה המישורי, שהוא הרלוונטי למקרה שלנו, ולכן הנוסחאות נראות יותר פשוטות ממה שאנו זוכרים ממוצקים 2. בנוסף, הנחנו שהמאמצים הראשיים הם ${\sigma}_{1},{\sigma}_{2}$.
 
 
- לפי [[SLD2_006 קריטריוני כניעה וכשל#קריטריון רנקין|קריטריון רנקין]]:
	$$
	n=\dfrac{S_{y}}{\max_{}\{ \lvert {\sigma}_{1} \rvert,\, \lvert \sigma_{2
	} \rvert \}}
	$$
	ולכן עבור כל אחת מהנקודות:
	$$
	\boxed {
n_{h}=3.78
 }\qquad n_{j}=7.44
	$$
לפי [[SLD2_006 קריטריוני כניעה וכשל#מאמץ גזירה מקסימלי (Tresca)|קריטריון טרסקה]]:
	$$
	n=\dfrac{S_{y}}{\max_{}\{ \lvert {\sigma}_{1} \rvert,\, \lvert {\sigma}_{1}-{\sigma}_{2} \rvert,\, \lvert {\sigma}_{2} \rvert \}}
	$$
	ולכן עבור כל אחת מהנקודות:
	$$
\boxed {
n_{h}=3.04
 }\qquad n_{j}=3.72
$$
- לפי [[SLD2_006 קריטריוני כניעה וכשל#קריטריון פון מיזס|קריטריון פון מיזס]]:
	$$
n=\dfrac{S_{y}}{\sqrt{ {{\sigma}_{1}}^{2}-{\sigma}_{1}{\sigma}_{2} +{{\sigma}_{2}}^{2}}}
	$$
	ולכן עבור כל אחת מהנקודות:
	$$
\boxed {
n_{h}=3.32
 }\qquad n_{b}=4.3
$$

נסיק כי:
- ע"פ כל שלושת הקריטריונים נקודה $h$ יותר מסוכנת כי היא במתיחה
(למרות שמבחינת הקריטריונים היא זהה ל-$k$).
- קריטריון טרסקה הוא הקריטריון המחמיר יותר.


## תרגיל 2

>[!TODO] TODO: לעשות סדר בכיוונים, לא מובן באיזו מסוכמה השתמשו

תמך בצורת $Z$ נתמך ומועמס בכוח $10kN$ כמוראה בציור. פלטה (בשחור) מפעילה כוח גזירה של $\pu{100kN}$ על חתך $B-B$ בלבד. התמך עשוי פלדת נתך בעלת מאמץ כניעה $\pu{627MPa}$. חשב את מקדם הביטחון של התכן לכניעה לפי כל אחד מקריטריוני הכשל בחתכים $A-A$ וב-$B-B$.
![[SmartSelect_20241120_093519_My Files.png|bookhue|300]]
>סכימת הבעיה. המידות במ"מ.

**פתרון**:
נמצא את העומסים הפועלים בחתך $A-A$:
![[MDN1_001 מבוא לתכן מכני 2024-11-23 10.23.06.excalidraw.svg]]
>שטח חתך וחתך שלילי ב-$A$

מהדג"ח ומשיווי משקל:
$$\begin{aligned}
 & \sum \mathbf{M}^{A}=0: &  & -M_{z}+(\ell+d/2) {F}_{1}=0 \\[1ex]
 &  &  & M_{z}=(\ell+d/2) {F}_{1} \\[2ex]
 & \sum \mathbf{F}=0: &  & -N-{F}_{1}=0 \\[1ex]
 &  &  & N=-{F}_{1}
\end{aligned}$$
לכן, לפי [[SLD2_007 מאמצים נורמליים בכפיפה#מאמץ נורמלי בכפיפה משופעת|מאמץ נורמלי בכפיפה משופעת]], בסימוני הקורס, המאמץ הנורמלי בכיוון $y$ הוא:
$$\begin{aligned}
\sigma_{y}& =\dfrac{N}{A}+\dfrac{M_{z}}{I_{zz}}x \\[1ex]
 & =-\dfrac{{F}_{1}}{A}+\dfrac{(\ell+d/2){F}_{1}}{I_{zz}}x \\[1ex]
 & ={F}_{1}\left( -\dfrac{1}{wd}+\dfrac{\ell+d/2}{I_{zz}} x\right)
\end{aligned}$$
מ[[MDN1_A2 טבלת תכונות גאומטריות]] אנו יודעים ש- $I_{zz}=\dfrac{wd^{3}}{12}$, ולכן:
$$
\sigma_{y}=\dfrac{{F}_{1}}{wd}\left( -1+\dfrac{\ell+d/2}{d^{2}/12}x \right)
$$
ניתן לראות שנקבל מאמץ מקסימלי עבור $x=-d/2$ (הערך הכי קטן של $x$), ולכן:
$$
\sigma_{y,\max_{}}=\dfrac{{F}_{1}}{wd}\left( -1-\dfrac{\ell +d/2}{d^{}/6} \right)
$$
נציב נתונים ונקבל:
$$
\sigma_{y,\max_{}}=-\pu{220MPa}
$$
לכן טנזור המאמץ בנקודה זו:
$$
\boldsymbol{\sigma}=\begin{pmatrix}
0 & 0 \\
0 & -\pu{220MPa}
\end{pmatrix}
$$
מאחר וטנזור המאמץ יחסית פשוט, המאמץ השקול לפי כל אחד מהקריטריונים הוא פשוט $\sigma_{\text{eq}}=\pu{220MPa}$, כך שלפי כולם, מקדם הביטחון הוא:
$$\begin{gathered}
n=\dfrac{S_{y}}{\sigma_{\text{eq}}} \\[1ex]
\boxed {
n=2.85
 }
\end{gathered}$$

נמצא את העומסים הפועלים בחתך $B-B$:

![[MDN1_001 מבוא לתכן מכני 2024-11-23 14.17.52.excalidraw.svg]]
>שטח חתך וחתך חיובי ב-$B$

מהדג"ח ושיווי משקל נמצא כי:
$$\begin{aligned}
 & M_{z}=-L{F}_{1} \\[1ex]
 & V={F}_{2}+{F}_{1}
\end{aligned}$$
אבל, אנו צריכים להיכנס לרזולוציה יותר גבוה - אכפת לנו *איזה* כוחות גזירה. נשים לב ש-${F}_{2}$ הוא כוח גזירה טהור באופן כזה שהוא לא משפיע על המאמץ גזירה עקב כפיפה, לעומת ${F}_{1}$ שהוא כוח גזירה היוצר כפיפה בחתך, ולכן כן נתחשב בו בנוסחה למאמץ גזירה עקב כפיפה.
המאמץ הצירי עקב כפיפה:
$$
\sigma_{b}=-\dfrac{M_{z}}{wd^{3}/12}y
$$
הביטויים הקיצוניים ל-$y$ הם $\pm d/2$ ולכן:
$$\begin{aligned}
\sigma_{b,\max_{}} & =\pm \dfrac{L{F}_{1}}{wd^{2}/6} \\[1ex]
 & =\pm \pu{270MPa}
\end{aligned}$$
ה[[SLD2_008 מאמצי גזירה בכפיפה#מאמצי גזירה בחתכים דקי דופן|מאמץ גזירה]] עקב *כפיפה* בציר הניטרלי $y=0$ (ניעזר ב[[#מאמצים, תיאוריות כשל וריכוז מאמצים|טבלה]] לחתך מלבני):
$$\begin{aligned}
\tau_{b,xy} & =\dfrac{3{F}_{1}}{2A} \\[1ex]
 & =\dfrac{3{F}_{1}}{2wd} \\[1ex]
 & =\pu{15MPa}
\end{aligned}$$
המאמץ גזירה עקב **גזירה טהורה**, הפועלת בכל החתך:
$$\begin{aligned}
\tau_{p,xy} & =\dfrac{{F}_{2}}{A} \\[1ex]
 & =\dfrac{{F}_{2}}{wd} \\[1ex]
 & =\pu{100MPa}
\end{aligned}$$
לכן טנזור המאמץ ב- $y=0$:
$$
\boldsymbol{\sigma}\bigg|_{y=0}^{} =\begin{pmatrix}
0 & 115 \\
115 & 0
\end{pmatrix}\pu{[MPa]}
$$
כך שהמאמצים הראשיים הם:
$$
\boldsymbol{\sigma}'\bigg|_{y=0}^{} =\begin{pmatrix}
-115 & 0 \\[1ex]
0 & 115
\end{pmatrix}
$$
לפי כל אחד מהקריטריונים:
$$\begin{aligned}
 & \sigma_{\text{eq}}^{(\text{Tresca})}=\lvert {\sigma}_{1}-{\sigma}_{2} \rvert=\pu{230MPa} \\[1ex]
 & \sigma_{\text{eq}}^{(\text{Ren})}=\lvert {\sigma}_{1} \rvert=\pu{115MPa} \\[1ex]
 & \sigma^{(\text{VM})}_{\text{eq}}=\lvert {{\sigma}_{1}}^{2}+{{\sigma}_{2}}^{2}-{\sigma}_{1}{\sigma}_{2} \rvert=\pu{199.18MPa}
\end{aligned}$$
לכן מקדם הביטחון המחמיר ביותר יהיה לפי טרסקה:
$$\begin{gathered}
n=\dfrac{S_{y}}{\sigma_{\text{eq}}^{(\text{Tresca})}} \\[1ex]
\boxed{n=2.72 }
\end{gathered}$$
ב- $y=\pm d/2$:
$$
\boldsymbol{\sigma}\bigg|_{y=\pm d/2}^{} =\begin{pmatrix}
\pm 270 & 100 \\
100 & 0
\end{pmatrix}\pu{[MPa]}
$$
ולכן טנזור המאמצים הראשיים:
$$
\boldsymbol{\sigma}'\bigg|_{y=\pm d/2}^{}=\begin{pmatrix}
303 & 0 \\
0 & -33
\end{pmatrix}[\pu {MPa}]
$$
כאשר נמצא את המאמץ האקוויוולנטי לפי כל הקריטריונים, נראה כי טרסקה הכי מסוכן:
$$
\sigma_{\text{eq}}^{(\text{Tresca})}=\pu{336MPa}
$$
כך שהמקדם ביטחון הוא:
$$
\boxed {
n=1.87
 }
$$
