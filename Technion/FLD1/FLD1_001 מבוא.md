---
aliases:
  - זורם
  - תנאי האי-החלקה
  - הנחת הרציפות
  - צמיגות
  - שדה מהירות
  - זרימה טורבולנטית
  - זרימה למינרית
  - מתח פנים
  - תיאור אויילר
  - תיאור לגרנג'
  - נגזרת מלווה
---
>[!TODO] לסדר, לא נראה טוב

# מבוא

**תורת הזרימה** היא חקר זורמים במנוחה או בתנועה. לנושא יש יישומים למגוון רחב של נושאים כמו מערכות אספקת מים, משאבות ומדחסים והאווירודינמיקה של מכוניות ומטוסים.

## הגדרת זורם
זורמים נוטים *לזרום* כאשר מופעל עליהם עומס מסוים, בעוד מוצקים עוברים דפורמציה. הגדרת יותר רשמית לזורם היא:
>[!def] הגדרה: 
 >**זורם** הוא חומר שעובר דפורמציה תמידית תחת מאמץ גזירה, לא משנה כמה נמוך המאמץ.
 
כיוון שהזורם ממשיך לנוע תחת עומס גזירה, ניתן לומר שזורם הוא חומר שלא יכול לעמוד תחת עומס גזירה כאשר הוא במנוחה.

לכן, נוזלים וגזים (או קיטור) הם פאזות שבהם זורמים יכולים להיות. אנו יכולים לראות את ההבדל בין מוצק לזורם באיור הבא:
![[FLD1_001/Pasted image 20240522142045.png|book]]
>הבדל בהתנהגות של זורם ומוצק כתוצאה מהפעלת כוח גזירה.

אם אנו מניחים זורם או מוצק בין שני לוחות, ואז מפעילים כוח גזירה $F$, הוא יעבור דפורמציה. אבל, בעוד המוצק בשלב מסוים יגיע לשיווי משקל וינוח, הזורם *ימשיך* לעבור דפורמציה, כל עוד ימשיכו להפעיל עליו את העומס.

נשים לב שהזורם במגע עם המשטח המוצק לא מחליק. הוא בעל אותה המהירות כמו של המשטח בגלל **תנאי האי-החלקה** - המגובה ע"י ניסויים רבים.

## משוואות בסיסיות
כדי לנתח בעיות בזורמים, נידרש להשתמש במספר חוקים בסיסיים החלים על תנועת זורמים, שהם:
1. [[../THE1/THE1_003 אנליזת נפח בקרה#שימור המסה של נפח בקרה|חוק שימור המסה]].
2. [[../PHY1/PHY1_003 חוקי ניוטון#חוק ניוטון השני|החוק השני של ניוטון]].
3. [[../PHY1/PHY1_009 תנע זוויתי#מומנט|שימור תנע זוויתי]].
4. [[../THE1/THE1_001 הקדמה ומושגי יסוד#החוק הראשון של התרמודינמיקה|החוק הראשון של התרמודינמיקה]].
5. [[../THE1/THE1_005 החוק השני של התרמודינמיקה#נוסחים של החוק השני|החוק השני של התרמודינמיקה]].

# מושגי יסוד

## הנחת הרציפות
אזור בחלל שמלא בזורם (למשל, האוויר) נראה רציף, אבל אם נביט יותר מקרוב, ניתן לראות שלמעשה הוא ברובו ריק. למעשה, המסה *לא* מפוזרת באופן רציף בחלל, אלא מרוכזת במולקולות שיחסית לגודל שלהן, די רחוקות אחת מהשנייה. לכן, לתכונה כמו *צפיפות* אין משמעות מפורשת כי מספר המולקולות הנמצאות בנפח מסוים משתנה כל הזמן.
אין הרבה משמעות להבחנה זו אם הנפח של הזורם אותו אנו רוצים לנתח מספיק גדול, כך שמספר המולקולות בו לא משתנה הרבה למרות המעבר העצום של המולקולות לאורך הגבול שלו. אבל, אם הנפח שאנו בוחרים יותר מדי גדול, יש מצב שלא נשים לב להבדלים משמעותיים בצפיפות בתוך הנפח עצמו.

![[FLD1_001/Pasted image 20240522194720.png|book|300]]
>נפח כללי של זורם, עם צפיפות משתנה [[FLD1_000 034055 תורת הזרימה 1מ#ביבליוגרפיה|(White & Xue, 2021)]]

לכן, נרצה למצוא את הנפח $\delta^{}V^{*}$ האידיאלי שמתחתיו יש חשיבות לווריאציה המולקולרית, ומעליו יש חשיבות לסך הווריאציות במספר המולקולות. 

![[FLD1_001/Pasted image 20240522195404.png|book|400]]
>צפיפות מול גודל הנפח $\delta V$ [[FLD1_000 034055 תורת הזרימה 1מ#ביבליוגרפיה|(White & Xue, 2021)]]

הצפיפות $\rho$ של זורם מוגדרת כ:
$$\boxed{\rho=\lim_{ \delta V \to \delta V^{*}} \dfrac{\delta m}{\delta V} }$$

רוב הבעיות ההנדסיות עוסקות בגדלים פיזיקליים הרבה יותר גדולים מ-$\pu{10^{-9}mm^{3}}$, שהוא הנפח הגבולי $\delta V^{*}$ עבור רוב הנוזלים והגזים בלחץ אטמוספרי. לכן, בבעיות שאנו נעסוק בהם, נניח כי הזורם רציף. כלומר, הווריאציה בתכונות שלו כל כך חלקה, שניתן להשתמש בחשבון דיפרנציאלי כדי לנתח אותו.

כתוצאה מהנחה זו, אנו יכולים להניח שיש לזורם [[../THE1/THE1_001 הקדמה ומושגי יסוד#תכונה אינטנסיבית|תכונות אינטנסיביות]] - תכונות בעלות ערך מפורש בכל נקודה בחלל - כמו למשל צפיפות, טמפרטורה, מהירות וכו'.

## צמיגות
**צמיגות** היא מידה כמותית להתנגדות הזורם לזרימה. אנו יכולים לנוע יחסית די בקלות בתוך אוויר, שבעל צמיגות מאוד נמוכה. התנועה הרבה יותר קשה במים, שבעל צמיגות הגדולה פי $50$.

נביט בזורם הנמצא תחת [[../SLD2/SLD2_001 טנזור המאמץ#רכיבי טנזור המאמץ|מאמץ גזירה]] $\tau$ במישור אחד:
![[FLD1_001/Pasted image 20240522210108.png|book|350]]
>זורם הנגזר בקצב של $\delta\theta /\delta t$.

זווית הגזירה $\delta\theta$ תמשיך לגדול עם הזמן ככל שמאמץ $\tau$ מתמיד. המשטח העליון נע במהירות $\delta u$ יותר גבוהה מהמשטח התחתון. זורמים נפוצים כמו מים, שמן וגז מראים יחס לינארי בין הגזירה המופעלת וקצב גדילת זווית הגזירה:
$$\tau \propto\dfrac{\delta\theta}{\delta t}$$

מהגאומטריה באיור, ניתן לראות ש:
$$\tan(\delta\theta)=\dfrac{\delta u\delta t}{\delta y}$$
מהנחת זוויות קטנות (מדובר בשינויים אינפיניטסימליים) מתקיים $\tan(\delta\theta)=\delta\theta$ ולכן:
$$\dfrac{\delta\theta}{\delta t}=\dfrac{\delta u}{\delta y}$$
לכן, מהפרופורציונליות של מאמץ הגזירה, נקבל כי:
$$\boxed {
\tau=\mu \dfrac{\mathrm{d}\theta}{\mathrm{d}t}=\mu \dfrac{\mathrm{d}u}{\mathrm{d}y}
 }$$
כאשר $\mu$ הוא **מקדם הצמיגות**, ובעל מידות של מאמץ-זמן $[\pu{kg.m^{-1}.s^{-1}}]$. זורמים שפועלים לפי המשוואה הזאת נקראים **זורמים ניוטוניים**.

בתורת הזרימה לא אכפת לנו ממש מזווית הגזירה $\theta(t)$. אנו נתייחס יותר למהירות $u(y)$, שבעזרתה נוכל למצוא את **שדה המהירות $\mathbf{V}(x,y,z,t)$**.

נביט באיור הבא, המתאר **שכבת גבול** ליד קיר מוצק:


![[FLD1_001/Pasted image 20240522211025.png|book|250]]
>מהירות $u(y)$ של נוזל ניוטוני תחת מאמץ גזירה [[FLD1_000 034055 תורת הזרימה 1מ#ביבליוגרפיה|(White & Xue, 2021)]]

מאמץ הגזירה פרופורציונלי לשיפוע פרופיל המהירות, והוא הכי גבוה בקיר, בו המהירות היא $0$ יחסית אליו - תנאי האי החלקה.

הצמיגות של זורם ניוטוני היא תכונה תרמודינמית, ולכן ניתנת להגדרה ע"י שתי תכונות כמו טמפרטורה ולחץ. בכללי, הצמיגות של זורם גדלה מעט עם גדילה בלחץ. לעומת זאת לטמפרטורה יש השפעה הרבה יותר גדולה, כאשר $\mu$ גדל אם $T$ גדל לגזים, ויורד אם $T$ גדל עבור נוזלים. 


## מתח פנים
נוזל, לא כמו גז, לא יכול להתפשט בחופשיות במרחב. לכן, הוא ייצור *ממברנה* (קרום) עם עוד נוזל או גז. מולקולות עמוק בנוזל מתנגדים אחד לשני כי הם צמודים אחד לשני. מולקולות בפני השטח פחות צפופים ומושכים אחד את השני. מאחר וחצי מהשכנים שלהם לא קיימים, התופעה המתקבלת בפני השטח היא מתיחה.

![[FLD1_001/Pasted image 20240523112828.png|book|250]]

## זרימה טורבולנטית ולמינרית
אם מפעילים ברז בזרם מאוד חלש, המים לרוב יזרמו בצורה מאוד חלקה. ככל שמגבירים את הזרימה, המים יצאו בצורה הרבה יותר כאוטית. אלו הם דוגמאות איך זרימה צמיגית יכולה להיות **למינרית (שכבתית)** או **טורבולנטית (ערבולית)**.
בזרימה למינרית החלקיקים נעים באופן שכבתי. בזרימה טורבולנטית, החלקיקים מתערבבים כאשר הם נעים כתוצאה מווריאציות אקראיות במהירות התלת ממדית.
![[FLD1_001/Pasted image 20240523131421.png|book]]
>קווי מסלול בזרימה חד ממדית.



## שדה מהירות ונגזרת מלווה
>[!def] הגדרה: 
**שדה המהירות $\mathbf{V}$** הוא שדה וקטורי, המתאר את המהירות הרגעית של נקודה כלשהי במרחב בזמן מסוים:
$$\mathbf{V}=\mathbf{V}(x,y,z,t)$$

ניתן גם לרשום את השדה הוקטורי לפי הרכיבים הסקלרים שלו, שכל אחד מהם הוא פונקציה סקלרית בפני עצמו:
$$\mathbf{V}=u(x,y,z,t)\mathbf{i}+v(x,y,z,t)\mathbf{j}+w(x,y,z,t)\mathbf{k}$$

>[!attention] שימו לב: 
 >משום מה הסימן לשדה מהירות בקורס זה הוא $\mathbf{u}$ במקום $\mathbf{V}$. כלומר:
 >$$\mathbf{u}=u(x,y,z,t)\mathbf{i}+v(x,y,z,t)\mathbf{j}+w(x,y,z,t)\mathbf{k}$$
 >שזה מאוד מבלבל כי עכשיו יש $\mathbf{u}$ ו-$u$ שהם בעלי משמעויות שונים מאוד. כעת בהגדרת שדה המהירות עדיין נשתמש בסימון $\mathbf{V}$, אבל לאחר מכן נצטרך להיכנע לסימוני הקורס ולעבור לסימון הנוראי $\mathbf{u}$.

תיאור זה של הזורם במרחב נקרא **תיאור אויילר**. בתיאור זה, אנו מודדים את תכונות *כלל* הזורם במרחב מסוים - לא אכפת לנו מאיך חלקיק מסוים מתנהג.
נוכל לתאר גם תכונות אחרות, אפילו סקלריות, במרחב ע"י תיאור אויילרי. עבור תכונה $F$ כללית:
$$F=F(x,y,z,t)$$

תיאור אחר נקרא **תיאור לגרנג'**, בו עוקבים אחרי חלקיק בודד עם הזמן:
$$F=F(t)=F(x(t),\, y(t),\, z(t),\, t)$$
בתיאור זה למשל, נמדוד את המהירות שלו עם הזמן, כמו שעושים בפיזיקה:
$$\mathbf{V}=u(t)\mathbf{i}+v(t)\mathbf{j}+w(t)\mathbf{k}$$


נעסוק גם בנגזרות של התכונות, ולכן חשוב שנפתח גם את הנוסחה לנגזרת תכונה $F$. נביט בחלקיק הנע בשדה זרימה, עם תכונה $F(t)$ המתוארת באופן לגרנג'י.
לפי [[../CAL2/CAL2_006 נגזרות של פונקציות בשני משתנים#כלל השרשרת|כלל השרשרת]]:
$$\begin{aligned}
\dfrac{\mathrm{d}F}{\mathrm{d}t} & =\dfrac{ \partial F }{ \partial t } +\dfrac{\mathrm{d}x}{\mathrm{d}t} \dfrac{ \partial F }{ \partial x } +\dfrac{\mathrm{d}y}{\mathrm{d}t} \dfrac{ \partial F }{ \partial y } +\dfrac{\mathrm{d}z}{\mathrm{d}t}\dfrac{ \partial F }{ \partial z } \\[1ex]
 & =\underbrace{ \dfrac{ \partial F }{ \partial t } }_{ \begin{gathered}
\text{local change} \\
\text{in the property}
\end{gathered} } +\underbrace{ u \dfrac{ \partial F }{ \partial x } +v\dfrac{ \partial F }{ \partial y } +w\dfrac{ \partial F }{ \partial z } }_{ \begin{gathered}
\text{convective change in} \\
\text{the property}
\end{gathered} }
\end{aligned}$$

כאן האיבר הראשון מבטא את השינוי של התכונה בזמן *בנקודה מסוימת* והאיבר הנוסף מבטא את השינוי בתכונה כתוצאה מ**הסעה** - כלומר, שינוי התכונה לאור העובדה שיש מהירות במערכת שמעבירה את התכונה מנקודה אחת לנקודה אחרת.
לנגזרת זו אנו קוראים **נגזרת מלווה**, ונסמן אותה האופרציה הזאת בסימון שונה מפעולה הגזירה הרגילה:
$$\boxed{\dfrac{DF}{Dt}=\dfrac{ \partial F }{ \partial t } +u\dfrac{ \partial F }{ \partial x } +v\dfrac{ \partial F }{ \partial y } +w\dfrac{ \partial F }{ \partial z }  =\dfrac{\partial F}{\partial t}+\mathbf{V}\cdot \nabla F}$$

למעשה, הנגזרת הזאת נותנת לנו קשר בין תיאור לגרנג'י לתיאור אויילרי:
$$\underbrace{ \dfrac{DF}{Dt} }_{ \text{Lagrange description} }=\underbrace{ \dfrac{ \partial F }{ \partial t } }_{ \text{Euler description} } +u\dfrac{ \partial F }{ \partial x } +v\dfrac{ \partial F }{ \partial y } +w\dfrac{ \partial F }{ \partial z }$$

הביטוי $\dfrac{Df}{Dt}$ הוא קצב שינוי התכונה בתיאורה הלגרנג'י, ואילו הביטוי $\dfrac{ \partial F }{ \partial t }$ הוא קצב שינוי התכונה בתיאורה האויילרי, בנקודה $(x,y,z)$ מסוימת.

>[!example] דוגמה: מד-חום נופל מבניין
>נתון מד-חום הנופל בקצב של $\pu{5m.s^{-1}}$ מגג בניין בגובה $\pu{20m}$. הפרשי הטמפרטורות בין גג הבניין לקרקע הוא תמיד $10^{\circ}\pu{C}$ (כאשר בגג הטמפרטורה הנמוכה), ולאורך הגובה הטמפרטורה משתנה באופן לינארי. השמש שקעה והטמפרטורה הכללית מתחילה לרדת בקצב של $2.5^{\circ}\pu{C}$ לשנייה. מהו קצב שינו הטמפרטורה המופיע במד-חום? 
>**פתרון**:
>אנו רוצים למצוא את קצב שינוי הטמפרטורה של *חלקיק* הנע בשדה זרימה (המד-חום). כלומר, אנו רוצים למצוא את $\dfrac{DT}{Dt}$. נבצע נגזרת מלווה:
>$$\dfrac{DT}{Dt}=\dfrac{ \partial T }{ \partial t } + \mathbf{V}\cdot \nabla T$$
>החלקיק שלנו נע במהירות של $\mathbf{V}=w\,\mathbf{k}=-\pu{5m.s^{-1}}$, והטמפרטורה בציר זה משתנה ב
>$$\nabla T=\dfrac{ \partial T }{ \partial z } =-\dfrac{10^{\circ}\pu{C} }{\pu{20m}}=-0.5^{\circ}\pu{C.m^{-1}} $$
>בנוסף, נתון כי *בכל* המרחב הטמפרטורה משתנה ב- $\dfrac{ \partial T }{ \partial t }=-2.5^{\circ}\pu{C.s^{-1}}$.
>נציב בנגזרת המלווה:
>$$\begin{gathered}
\dfrac{DT}{Dt}=-2.5+2.5 \\[1ex]
\boxed {
\dfrac{DT}{Dt}=0
 }
\end{gathered}$$
>בעצם מצד אחד כאשר המד-חום נופל, הוא מגיע לאזור יותר חם, אבל כלל הטמפרטורה יורדת באותו קצב (רק הפוך) שבו הוא מתחמם, ולכן הוא תמיד מראה את אותה הטמפרטורה.

### זרימה חד ממדית, דו ממדית ותלת ממדית
נהוג לסווג זרימות לפי מספר הקואורדינטות מיקום הדרושות כדי להגדיר את שדה המהירות שלהן. לפי הגדרת שדה המהירות, ניתן לראות שהוא יכול להיות פונקציה של עד שלושה קואורדינטות - בו הזרימה תיקרא תלת ממדית.

בעוד שדות זרימה לרוב תלת-ממדיות, יהיה לנו יותר קל לנתח זרימות עם פחות ממדים. למשל:
![[FLD1_001/Pasted image 20240523101644.png|book]]
>דוגמה לזרימה חד-ממדית ודו-ממדית.

בזרימה זו אנו משתמשים בקואורדינטות גליליות $(r,\theta,x)$ כדי לתאר את הזרימה. כפי שניתן לראות, בצד שמאל של האיור, הזרימה ניתנת לתיאור ע"י קואורדינטה אחת, $r$, לכן הזרימה היא חד-ממדית. לעומת זאת, בצד ימין של האיור ,המהירות יורדת בכיוון $x$, ולכן הזרימה הופכת להיות דו-ממדית.
