---
aliases:
  - משוואות נאוויה-סטוקס
  - חוקי שימור דיפרנציאליים
  - חוק שימור המסה הדיפרנציאלי
  - משוואת התנע של קושי
  - משוואת הרצף
  - קשרים מערכתיים
  - טנזור מאמץ לנוזל ניוטוני
  - מספר ריינולדס
  - משוואות מערכתיות
---
# חוקי שימור דיפרנציאליים
כדי לפתח את חוקי השימור הדיפרנציאליים, בדומה מאוד לקשר בין [[PHY2_002 אלקטרוסטטיקה - שטף חשמלי, חוק גאוס ופוטנציאל חשמלי#חוק גאוס האינטגרלי|חוק גאוס האינטגרלי]] ל[[PHY2_002 אלקטרוסטטיקה - שטף חשמלי, חוק גאוס ופוטנציאל חשמלי#חוק גאוס הדיפרנציאלי|חוק גאוס הדיפרנציאלי]], אנו מפעילים את [[CAL2_014 אינטגרלים משטחיים#משפט גאוס|משפט גאוס]] על [[FLD1_003 חוקי שימור אינטגרליים#משפט ריינולדס לנפח בקרה|חוקי השימור האינטגרליים]].

## חוק שימור המסה הדיפרנציאלי
נקרא גם **משוואת הרצף**.
למשל, עבור חוק שימור המסה האינטגרלי:
$$
\begin{gathered}
\dfrac{ \partial  }{ \partial t }\int _{V}\rho \, \mathrm{d}V+\int _{\partial V}\rho (\mathbf{u}-\mathbf{u}_{B})\cdot\hat{\mathbf{n}} \,\mathrm{d}A =0
\end{gathered}
$$
בתיאור אויילרי אנו עובדים עם נפח $V$ קבוע, כך שנוכל להכניס את הגזירה בזמן לתוך האינטגרל. בנוסף, נכתוב כעת את האינטגרלים כאן כאינטגרלים כפולים ומשולשים כדי להבהיר איך משפט גאוס עובד כאן:
$$
\iiint _{V}\dfrac{ \partial \rho }{ \partial t }  \, \mathrm{d}V+{\subset\!\supset} \llap{\iint} _{\partial V} \rho(\mathbf{u}\cdot\hat{\mathbf{n}})\,\mathrm{d}A=0
$$
לפי משפט גאוס:
$$
\iiint _{V}\dfrac{ \partial \rho }{ \partial t }  \, \mathrm{d}V+\iiint_{V} \nabla\cdot(\rho\mathbf{u})\,\mathrm{d}V=0
$$
האינטגרל מבוצע על אותו הנפח ובאותם משתנים, ולכן:
$$
\iiint_{V}\dfrac{ \partial \rho }{ \partial t } +\nabla\cdot(\rho\mathbf{u})\,\mathrm{d}V=0
$$

נשים לב ש-$V$ הוא שרירותי לחלוטין. לכן, האינטגרנד שווה לאפס בכל מקום, מה שמניב לנו את **חוק שימור המסה הדיפרנציאלי**:
$$
\boxed {
\dfrac{ \partial \rho }{ \partial t } +\nabla\cdot(\rho\mathbf{u})=0
 }
$$
 נוסיף כעת הנחה מאוד נפוצה עבור נוזלים - שהם **בלתי דחיסים**. כלומר, הצפיפות שלהם קבועה לפי הזמן. בתיאור לגראנז'י (לפי [[FLD1_001 מבוא#שדה מהירות ונגזרת מלווה|נגזרת מלווה]]):
 $$
\dfrac{D\rho}{Dt}=\dfrac{ \partial \rho }{ \partial t } +\mathbf{u}\cdot \nabla \rho=0
$$
 כדי להציב את הנחה זו בחוק שימור המסה, נוכל לפתח אותו טיפה:
 $$
\begin{gathered}
\dfrac{ \partial \rho }{ \partial t } +\nabla\cdot(\rho\mathbf{u})=0 \\[1ex]
\dfrac{ \partial \rho }{ \partial t } +\dfrac{ \partial  }{ \partial x } (\rho u)+\dfrac{ \partial  }{ \partial y } (\rho v)+\dfrac{ \partial  }{ \partial z } (\rho w)=0 \\[1ex]\underbrace{ \dfrac{ \partial \rho }{ \partial t } +\mathbf{u}\cdot \nabla \rho }_{ D\rho/Dt=0 }+\rho \nabla\cdot\mathbf{u}=0 \\[1ex]
\rho \nabla\cdot\mathbf{u}=0 \\[1ex]
\end{gathered}
$$
קיבלנו את **חוק שימור המסה הדיפרנציאלי** לנוזל בלתי דחיס, שנקרא גם **משוואת הרצף**:
$$
\boxed {
\nabla\cdot\mathbf{u}=0
 }
$$
כלומר, במקרה של נוזל בלתי דחיס, [[CAL2_014 אינטגרלים משטחיים#דיבגרנץ|דיבגרנץ]] שדה המהירות מתאפס.

## משוואת קושי
**משוואת קושי** היא [[PDE1_001 הקדמה ומשוואות מסדר ראשון#משוואה דיפרנציאלית חלקית|מד"ח]] וקטורית שנוסחה ע"י קושי (Cauchy) המתארת התנע בכל *רצף* (חומר רציף, לפי [[FLD1_001 מבוא#הנחת הרציפות|הנחת הרציפות]]).

>[!formula] נוסחה: 
 >**משוואת קושי** לרצף:
>$$
> \rho\dfrac{ D\mathbf{u}}{Dt}=\rho \mathbf{g}+\nabla\cdot \mathbf{T}
> $$
> כאשר $\mathbf{u}$ הוא [[FLD1_001 מבוא#שדה מהירות ונגזרת מלווה|שדה המהירות]] של, $t$ הוא הזמן; $\dfrac{D\mathbf{u}}{Dt}$ הוא [[FLD1_001 מבוא#שדה מהירות ונגזרת מלווה|נגזרת מלווה]] של $\mathbf{u}$(במידות של $\pu{m.s^{-2}}$); $\rho$ הוא צפיפות בנקודה מסוימת; $\mathbf{T}$ הוא טנזור המאמץ (ביחידות של $\pu{Pa}=\pu{N.m^{-2}}$); $\mathbf{g}$ הוא וקטור התאוצה הנגרם מכל הכוחות גוף (למשל כבידה) (ביחידות של $\pu{m.s^{-2}}$).
>
>  בקואורדינטות קרטזיות:
 >$$
> \begin{aligned}
>   & \rho\left( \dfrac{ \partial u }{ \partial t } +u\dfrac{ \partial u }{ \partial x } +v\dfrac{ \partial u }{ \partial y } +w\dfrac{ \partial u }{ \partial z }  \right)=\rho g_{x}+\dfrac{ \partial  }{ \partial x } \sigma _{xx}+\dfrac{ \partial  }{ \partial y } \tau_{xy}+\dfrac{ \partial  }{ \partial z } \tau_{xz} \\[1ex]
>  & \rho\left( \dfrac{ \partial v }{ \partial t } +u\dfrac{ \partial v }{ \partial x } +v\dfrac{ \partial v }{ \partial y } +w\dfrac{ \partial v }{ \partial z }  \right)=\rho g_{y}+\dfrac{ \partial  }{ \partial x } \tau_{xy}+\dfrac{ \partial  }{ \partial y } \sigma_{yy}+\dfrac{ \partial  }{ \partial z } \tau_{yz} \\[1ex]
>   & \rho\left( \dfrac{ \partial w }{ \partial t } +u\dfrac{ \partial w }{ \partial x } +v\dfrac{ \partial w }{ \partial y } +w\dfrac{ \partial w }{ \partial z }  \right)=\rho g_{z}+\dfrac{ \partial  }{ \partial x } \tau_{xz}+\dfrac{ \partial  }{ \partial y } \tau_{yz}+\dfrac{ \partial  }{ \partial z } \sigma_{zz}
> \end{aligned}
> $$

**פיתוח**:
מ[[FLD1_003 חוקי שימור אינטגרליים#חוק שימור התנע האינטגרלי|חוק שימור התנע האינטגרלי]]:
$$
\dfrac{ \partial  }{ \partial t } \int _{V} \rho \mathbf{u} \, \mathrm{d}V=\int _{V}\rho\mathbf{g} \, \mathrm{d}V+\int _{\partial V}\boldsymbol{\tau} \, \mathrm{d}A   -\int _{\partial V} \rho \mathbf{u}\cdot(\mathbf{u}-\mathbf{u}_{B})\cdot\hat{\mathbf{n}} \, \mathrm{d}A  
$$
נסמן את [[SLD2_001 טנזור המאמץ#טנזור המאמץ|טנזור המאמץ]] בצורה הבאה:
$$
\mathbf{T}=\begin{pmatrix}
\sigma_{xx} & \tau_{xy} & \tau_{xz} \\
\tau_{xy} & \sigma_{yy} & \tau_{yz} \\
\tau_{xz} & \tau_{yz} & \sigma_{zz}
\end{pmatrix}
$$
כאשר [[SLD2_001 טנזור המאמץ#וקטור הטרחה/מאמץ|וקטור המאמץ]]:
$$
\boldsymbol{\tau}=\mathbf{T}\cdot\hat{\mathbf{n}}
$$
לכן נוכל לרשום:
$$
{\subset\!\supset} \llap{\iint} _{\partial V}\boldsymbol{\tau}\,\mathrm{d}A={\subset\!\supset} \llap{\iint} _{\partial V}(\mathbf{T}\cdot\hat{\mathbf{n}})\,\mathrm{d}A
$$
לפי משפט גאוס:
$$
{\subset\!\supset} \llap{\iint} _{\partial V}\boldsymbol{\tau}\,\mathrm{d}A=\iiint_{V}\nabla\cdot \mathbf{T}\,\mathrm{d}V
$$

נציב בחוק שימור התנע האינטגרלי (נעבור לסימון האינטגרלים כאינטגרלים משולשים או כפולים):
$$
\begin{gathered}
\dfrac{ \partial  }{ \partial t } \iiint _{V} \rho \mathbf{u} \, \mathrm{d}V=\iiint _{V}\rho\mathbf{g} \, \mathrm{d}V+\iiint_{V}\nabla\cdot \mathbf{T}\,\mathrm{d}V   -{\subset\!\supset} \llap{\iint}  _{\partial V} \rho \mathbf{u}\cdot(\mathbf{u}-\mathbf{u}_{B})\cdot\hat{\mathbf{n}} \, \mathrm{d}A   \\[1ex]
\dfrac{ \partial  }{ \partial t } \iiint _{V} \rho \mathbf{u} \, \mathrm{d}V=\iiint _{V}\rho\mathbf{g}+ \nabla\cdot \mathbf{T}\,\mathrm{d}V   -{\subset\!\supset} \llap{\iint}  _{\partial V} \rho \mathbf{u}\cdot(\mathbf{u}-\mathbf{u}_{B})\cdot\hat{\mathbf{n}} \, \mathrm{d}A  
\end{gathered}
$$
אנו מניחים שהנפח בקרה שלנו קבוע עם הזמן, כך שנוכל להכניס את הגזירה לפי $t$ לתוך האינטגרל:
$$
\iiint _{V}\dfrac{ \partial  }{ \partial t }  (\rho \mathbf{u}) \, \mathrm{d}V=\iiint _{V}\rho\mathbf{g}+ \nabla\cdot \mathbf{T}\,\mathrm{d}V   -{\subset\!\supset} \llap{\iint}  _{\partial V} \rho \mathbf{u}\cdot(\mathbf{u}-\mathbf{u}_{B})\cdot\hat{\mathbf{n}} \, \mathrm{d}A  
$$

עבור האינטגרל המשטחי, כיוון ש-$V$ קבוע עם הזמן, מתקיים $\mathbf{u}_{B}=0$. נפעיל גם את משפט גאוס:
$$
{\subset\!\supset} \llap{\iint}  _{\partial V} \rho \mathbf{u}\cdot(\mathbf{u}-\mathbf{u}_{B})\cdot\hat{\mathbf{n}} \, \mathrm{d}A ={\subset\!\supset} \llap{\iint} _{\partial V}\rho\mathbf{u}\mathbf{u}\cdot\hat{\mathbf{n}}\,\mathrm{d}A=\iiint_{V}\nabla\cdot \rho\mathbf{u}\mathbf{u}
$$
נציב בחזרה בשימור התנע:
$$
\iiint _{V}\dfrac{ \partial  }{ \partial t }  (\rho \mathbf{u}) \, \mathrm{d}V=\iiint _{V}\rho\mathbf{g}+ \nabla\cdot \mathbf{T}\,\mathrm{d}V   -\iiint_{V}\nabla\cdot \rho\mathbf{u}\mathbf{u}  
$$
כעת נוכל להכניס את כל הביטויים לאותו האינטגרל:
$$
\iiint_{V} \dfrac{ \partial  }{ \partial t } (\rho\mathbf{u})-\rho \mathbf{g}-\nabla\cdot \mathbf{T}+\nabla \cdot \rho \mathbf{u}\mathbf{u}\,\mathrm{d}V=0
$$
ה-$V$ שלנו שרירותי לחלוטין, ולכן האינטגרנד הוא אפס בכל נפח שנבחר:
$$
\dfrac{ \partial  }{ \partial t } (\rho\mathbf{u})-\rho \mathbf{g}-\nabla\cdot \mathbf{T}+\nabla \cdot \rho \mathbf{u}\mathbf{u}=0
$$
נפתח את פעולת הדיברגנץ והגזירה החלקית:
$$
\begin{gathered}
\dfrac{\partial \rho}{\partial t}\mathbf{u}+\rho\dfrac{ \partial \mathbf{u} }{ \partial t }+\mathbf{u}(\nabla\cdot \rho\mathbf{u})+(\rho\mathbf{u}\cdot \nabla)\mathbf{u}=\rho \mathbf{g}+\nabla\cdot \mathbf{T}  \\[1ex]
\mathbf{u}\left( \dfrac{ \partial \rho }{ \partial t } +\nabla\cdot \rho\mathbf{u} \right)+\rho\left( \dfrac{ \partial \mathbf{u} }{ \partial t }  + (\mathbf{u}\cdot \nabla)\mathbf{u} \right)=\rho \mathbf{g}+\nabla\cdot \mathbf{T}
\end{gathered}
$$

כמו בשימור מסה, אנו נניח שהנוזל לא דחיס, כך ש
$$
\dfrac{D\rho}{Dt}=\dfrac{ \partial \rho }{ \partial t } +\nabla\cdot \rho\mathbf{u}=0
$$
נציב:
$$
\rho\left( \dfrac{ \partial \mathbf{u} }{ \partial t } +(\mathbf{u}\cdot \nabla)\mathbf{u} \right)=\rho \mathbf{g}+\nabla\cdot \mathbf{T}
$$
בצד שמאל מופיע לנו נגזרת מלווה. נקבל את משוואת קושי:
$$
\rho\dfrac{ D\mathbf{u}}{Dt}=\rho \mathbf{g}+\nabla\cdot \mathbf{T}
$$
$\blacksquare$
# משוואות נאוויה-סטוקס

![](https://www.youtube.com/watch?v=Ra7aQlenTb8)

## קשרים מערכתיים
קשר מערכתי (constitutive relation) הוא קשר מתמטי בין המאמצים המתפתחים בחומר, ל[[SLD1_007 מאמץ ועיבור#עיבור|עיבור]] או קצב העיבור שלו. למשל, [[SLD1_007 מאמץ ועיבור#מודול יאנג|מודול יאנג]], [[SLD1_008 פיתול#חוק הוק לגזירה|מודול הגזירה]], [[FLD1_001 מבוא#צמיגות|מקדם הצמיגות]] וכו'.

בקורס זה אנו מתמקדים בזורמים ניוטוניים, שהם מהגדרתם גם [[SLD2_005 קשרי מאמץ עיבור#חומר איזוטרופי|איזוטרופיים]], כך שקיים קשר לינארי בין המאמץ הפועל עליהם $\tau_{ij}$ ונגזרות המהירות-מיקום שלהם. במקרה החד-ממדי זה קשר מהצורה:
$$
\tau \propto\dfrac{\mathrm{d}u}{\mathrm{d}y}
$$

בתלת ממד, זהו קשר מהצורה:
$$
\begin{pmatrix}
\sigma_{xx} & \tau_{xy} & \tau_{xz} \\
\tau_{xy} & \sigma_{yy} & \tau_{yz} \\
\tau_{xz} & \tau_{yz} & \sigma_{zz}
\end{pmatrix}\propto \begin{pmatrix}
\dfrac{ \partial u }{ \partial x }  & \dfrac{ \partial u }{ \partial y }  & \dfrac{ \partial u }{ \partial z }  \\
\dfrac{ \partial v }{ \partial x } & \dfrac{ \partial v }{ \partial y }  & \dfrac{ \partial v }{ \partial z }  \\
\dfrac{ \partial w }{ \partial x } & \dfrac{ \partial w }{ \partial y }  & \dfrac{ \partial w }{ \partial z } 
\end{pmatrix}
$$

המקרה החד ממדי אנלוגי לקשר [[SLD1_007 מאמץ ועיבור#חוק הוק למאמץ צירי|חוק הוק למאמץ ועיבור]] ממוצקים 1, בעוד המקרה התלת ממדי אנלוגי לקשר [[SLD2_005 קשרי מאמץ עיבור#חוק הוק המוכלל לחומר איזוטרופי|חוק הוק המוכלל]] ממוצקים 2, רק הפעם במקום עיבור, אנו עוסקים *בקצב* עיבור.

עבור נוזל ניוטוני, אנו דורשים [[SLD2_005 קשרי מאמץ עיבור#חוק הוק המוכלל לחומר איזוטרופי|קשרים איזוטרופיים]], וגם שכאשר אין זרימה, ישנו לחץ [[SLD2_003 טרנספורמציה של מאמצים#סיבוב טנזור במצב מאמצים הידרוסטטי|הידרוסטטי]]. לא נראה את הפיתוח כאן כי אמיר הוא לא ספי. הנה הנוסחאות שנקבל (בצורה מאוד דומה לחוק הוק המוכלל):
$$
\boxed {
\begin{aligned}
 & \sigma_{xx}=-p+2\mu \dfrac{ \partial u }{ \partial x } +\lambda\left( \dfrac{ \partial u }{ \partial x } +\dfrac{ \partial v }{ \partial y } +\dfrac{ \partial w }{ \partial z }  \right) \\[1ex]
 & \sigma_{yy}=-p+2\mu \dfrac{ \partial u }{ \partial y } +\lambda\left( \dfrac{ \partial u }{ \partial x } +\dfrac{ \partial v }{ \partial y } +\dfrac{ \partial w }{ \partial z }  \right) \\[1ex]
 & \sigma_{zz}=-p+2\mu \dfrac{ \partial u }{ \partial z } +\lambda\left( \dfrac{ \partial u }{ \partial x } +\dfrac{ \partial v }{ \partial y } +\dfrac{ \partial w }{ \partial z }  \right) \\[2ex]
 & \tau_{xy}=\mu\left( \dfrac{ \partial v }{ \partial x } +\dfrac{ \partial u }{ \partial y }  \right) \\[1ex]
 & \tau_{yz}=\mu\left( \dfrac{ \partial w }{ \partial y } +\dfrac{ \partial v }{ \partial z }  \right) \\[1ex]
 & \tau_{xz}=\mu\left( \dfrac{ \partial u }{ \partial z } +\dfrac{ \partial w }{ \partial x }  \right)
\end{aligned}
 }
$$

כאשר $p$ הוא הלחץ בנקודה, $\mu$ הוא מקדם הצמיגות **הדינמי**, ו-$\lambda$ הוא **מקדם צמיגות הנפח**. התכונות $\mu$ ו-$\lambda$ נקראים [[SLD2_005 קשרי מאמץ עיבור#קשר בין המודולים ויחס פואסון|מקדמי למה]] והם גדלים אימפיריים לחלוטין - ניתן למצוא את גודלם מניסויים.

>[!Question] אותם מקדמי למה ממוצקים? 
 >כן. בזורמים, מקדם למה הראשון הוא $\mu$ ומקדם למה השני הוא $\lambda$. בהקשרים של מכניקת מוצקים (אלסטיות), קוראים למקדם למה הראשון מודול הגזירה $G$ (והם לא באותם המידות).


>[!notes] הערה: 
 >בקורס אנו פחות נתעסק במאמצים הנורמליים $\sigma_{ii}$. אם כן, הם יהיו פשוט הלחץ $p$.

## משוואות נאוויה-סטוקס לנוזל בלתי דחיס

**משוואות נאוויה-סטוקס** הם מד"חים המתארים את חוק שימור התנע עבור נוזל ניוטוני.

>[!formula] נוסחה: 
>  **משוואות נאוויה-סטוקס** לנוזל ניטוני בלתי דחיס:
>$$
> \rho \dfrac{D\mathbf{u}}{Dt}=-\nabla p+\mu \nabla ^{2}\mathbf{u}+\rho\, \mathbf{g}
> $$
>כאשר $\mathbf{u}$ הוא [[FLD1_001 מבוא#שדה מהירות ונגזרת מלווה|שדה המהירות]], $t$ הוא הזמן; $\dfrac{D\mathbf{u}}{Dt}$ הוא [[FLD1_001 מבוא#שדה מהירות ונגזרת מלווה|נגזרת מלווה]] (במידות של $\pu{m.s^{-2}}$); $\rho$ הוא צפיפות בנקודה מסוימת; $\mathbf{T}$ הוא טנזור המאמץ (ביחידות של $\pu{Pa}=\pu{N.m^{-2}}$); $\mathbf{g}$ הוא וקטור התאוצה הנגרם מכל הכוחות גוף (למשל כבידה) (ביחידות של $\pu{m.s^{-2}}$); $\mu$ הוא מקדם הצמיגות הדינמי; $\nabla ^{2}$ הוא בעצם פעולת [[CAL2_014 אינטגרלים משטחיים#דיבגרנץ|דיבגרנץ]] על ה[[CAL2_007 נגזרות מכוונות וגרדיאנט#גרדיאנט|גרדיאנט]], או בשם יותר נפוץ, ה[[PDE1_007 משוואת לפלס#הקדמה|לפלסיאן]].
>בקואורדינטות קרטזיות:
>$$
> \begin{aligned}
>  & \rho\left( \dfrac{ \partial u }{ \partial t } +u \dfrac{ \partial u }{ \partial x } +v\dfrac{ \partial u }{ \partial y } +w\dfrac{ \partial u }{ \partial z }  \right)=-\dfrac{ \partial p }{ \partial x } +\rho g_{x}+\mu\left( \dfrac{\partial ^{2}u}{\partial x^{2}}+\dfrac{\partial ^{2}u}{\partial y^{2}}+\dfrac{\partial ^{2}u}{\partial z^{2}} \right) \\[1ex]
>  & \rho\left( \dfrac{ \partial v }{ \partial t } +u \dfrac{ \partial v }{ \partial x } +v\dfrac{ \partial v }{ \partial y } +w\dfrac{ \partial v }{ \partial z }  \right)=-\dfrac{ \partial p }{ \partial y } +\rho g_{y}+\mu\left( \dfrac{\partial ^{2}v}{\partial x^{2}}+\dfrac{\partial ^{2}v}{\partial y^{2}}+\dfrac{\partial ^{2}v}{\partial z^{2}} \right) \\[1ex]
>  & \rho\left( \dfrac{ \partial w }{ \partial t } +u \dfrac{ \partial w }{ \partial x } +v\dfrac{ \partial w }{ \partial y } +w\dfrac{ \partial w }{ \partial z }  \right)=-\dfrac{ \partial p }{ \partial z } +\rho g_{z}+\mu\left( \dfrac{\partial ^{2}w}{\partial x^{2}}+\dfrac{\partial ^{2}w}{\partial y^{2}}+\dfrac{\partial ^{2}w}{\partial z^{2}} \right)
> \end{aligned}
> $$

לכל אחד מהרכיבים ניתן לשייך משמעות פיזיקלית מוגדרת:
$$
\overbrace{ \rho \dfrac{D\mathbf{u}}{Dt} }^{ \text{Inertia} }=\overbrace{ \underbrace{\vphantom{\dfrac{Du}{Dt}} -\nabla p }_{ \text{Internal} }+\underbrace{\vphantom{\dfrac{Du}{Dt}} \mu \nabla ^{2}\mathbf{u} }_{ \text{Diffusion} } }^{ \text{Divergence of stress} }+\overbrace{ \vphantom{\dfrac{Du}{Dt}}\rho\, \mathbf{g} }^{ \begin{gathered}
\text{External} \\
\text{source}
\end{gathered} }
$$

**פיתוח**:
עבור המקרה התלת ממדי של נוזל ניוטוני, מפתחים את המשוואות מ[[#משוואת קושי]], בצורה קצת דומה לאופן בו פותחו הנוסחאות במוצקים 2 עבור חומר איזוטרופי קשיח.

כאשר נציב את ה[[#קשרים מערכתיים]] ב[[#משוואת קושי]] לנוזל בלתי דחיס, נקבל (הביטויים עם $\lambda$ מתאפסים לנו כאשר אנו מניחים שהנוזל בלתי דחיס), נקבל:
$$
\rho \dfrac{D\mathbf{u}}{Dt}=-\nabla p+\mu \nabla ^{2}\mathbf{u}+\rho\, \mathbf{g}
$$
$\blacksquare$

### משוואות בקואורדינטות פולאריות

לפעמים נעבוד בקואורדינטות פולאריות $\mathbf{u}=(u_{r},u_{\theta},u_{z})$, בהן הגזירה מתבצעת באופן שונה.
עבור [[#חוק שימור המסה הדיפרנציאלי]]:
$$
\boxed{\dfrac{1}{r}\dfrac{ \partial  }{ \partial r } (ru_{r})+\dfrac{1}{r} \dfrac{ \partial u_{\theta} }{ \partial \theta }  +\dfrac{ \partial u_{z} }{ \partial z } =0}
$$
עבור [[#משוואות נאוויה-סטוקס לנוזל בלתי דחיס]]:
$$
\boxed {
\begin{aligned}
 & \rho\left( \dfrac{ \partial u_{r} }{ \partial t } +u_{r}\dfrac{ \partial u_{r} }{ \partial r }+u_{z}\dfrac{ \partial u_{r} }{ \partial z }   +\dfrac{1}{r}\left( u_{\theta}\dfrac{ \partial u_{r} }{ \partial \theta } -{u_{\theta}}^{2} \right)\right) \\[1ex]
 & =-\dfrac{ \partial p }{ \partial r }+\rho g_{r} +\mu\left( \dfrac{ \partial  }{ \partial r } \left( \dfrac{1}{r}\dfrac{ \partial (ru_{r}) }{ \partial r }  \right)+\dfrac{1}{r^{2}}\dfrac{ \partial ^{2}u_{r} }{ \partial \theta ^{2} } +\dfrac{ \partial ^{2}u_{r} }{ \partial z^{2} } -\dfrac{2}{r^{2}}\dfrac{ \partial u_{\theta} }{ \partial \theta }  \right) \\[3ex]
 & \rho\left( \dfrac{ \partial u_{\theta} }{ \partial t } +u_{r} \dfrac{ \partial u_{\theta} }{ \partial r } +u_{z} \dfrac{ \partial u_{\theta} }{ \partial z } +\dfrac{1}{r}\left( u_{\theta}\dfrac{ \partial u_{\theta} }{ \partial \theta } +u_{r}u_{\theta} \right) \right)  \\[1ex]
 & =-\dfrac{1}{r}\dfrac{ \partial p }{ \partial \theta } +\rho g_{\theta}+\mu\left( \dfrac{ \partial  }{ \partial r } \left( \dfrac{1}{r}\dfrac{ \partial (ru_{\theta}) }{ \partial r }  \right)+\dfrac{1}{r^{2}}\dfrac{ \partial ^{2}u_{\theta} }{ \partial \theta ^{2} }  +\dfrac{2}{r^{2}} \dfrac{ \partial u_{r} }{ \partial \theta } +\dfrac{ \partial ^{2}u_{\theta} }{ \partial z^{2} }  \right) \\[3ex]
 & \rho\left( \dfrac{ \partial u_{z} }{ \partial t } +u_{r}\dfrac{ \partial u_{z} }{ \partial r } +\dfrac{u_{\theta}}{r}\dfrac{ \partial u_{z} }{ \partial \theta } +u_{z}\dfrac{ \partial u_{z} }{ \partial z }  \right) \\[1ex]
 & =-\dfrac{ \partial p }{ \partial z } +\rho g_{z}+\mu\left( \dfrac{1}{r}\dfrac{ \partial  }{ \partial r } \left( r\dfrac{ \partial u_{z} }{ \partial r }  \right) +\dfrac{1}{r^{2}}\dfrac{ \partial ^{2}u_{z} }{ \partial \theta ^{2} } +\dfrac{ \partial ^{2}u_{z} }{ \partial z^{2} }  \right)
\end{aligned}
 }
$$

# נרמול משוואות נאוויה-סטוקס

[[FLD1_004 משוואות נאוויה-סטוקס#משוואות נאוויה-סטוקס|משוואות נאוויה-סטוקס]] הן משוואות מאוד מסובכות, שברוב המקרים לא ניתן לפתור אותן אנליטית. בכל זאת, ניתן *לנרמל* את משוואות אלה כדי לקבל תמונה טיפה יותר ברורה על איך כל ביטוי במשוואה בא לידי ביטוי במקרה הספציפי אותו אנו רוצים לחקור.
אנו נשים לב שכל זורם שאנו נתקלים בו, חלק מהביטויים במשוואות מאוד זניחים ביחס לביטויים אחרים, מה שמאוד מפשט את המשוואות. בהמשך נציג את **הגבול ההידרוסטטי** - הגבול בו חלק ניכר מהביטויים במשוואה זניחים, ונוכל להשתמש **במשוואות ההידרוסטטיקה**.

>[!theorem] משפט: 
>  **משוואות נאוויה-סטוקס המנורמלות** לנוזל ניוטוני בלתי דחיס:
>$$
> \dfrac{D\mathbf{U}}{DT}=-\mathrm{Eu}\nabla P+\dfrac{1}{\mathrm{Re}}\nabla ^{2}\mathbf{U}+\dfrac{1}{\mathrm{Fr}^{2}}\mathbf{G}
> $$
> כאשר:
>$$
> \begin{aligned}
> \text{Fr}=\dfrac{(u^{*})}{\sqrt{ gl^{*} }} &  & \text{Eu}=\dfrac{p^{*}}{\rho(u^{*})^{2}} &  &  \text{Re}=\dfrac{\rho u^{*}l^{*}}{\mu}
> \end{aligned} 
> $$
> כאשר $\text{Fr}$ הוא [מספר פראוד](https://en.wikipedia.org/wiki/Froude_number); $\text{Eu}$ הוא [מספר אויילר](https://en.wikipedia.org/wiki/Euler_number_(physics)); $\mathrm{Re}$ הוא [מספר ריינולדס](https://en.wikipedia.org/wiki/Reynolds_number).

מבחינת משמעות אינטואיטיבית:
$$
\begin{aligned}
\dfrac{1}{\mathrm{Fr}^{2}}=\dfrac{\text{Gravity}}{\text{Inertia}} &  & \mathrm{Eu}=\dfrac{\text{Pressure}}{\text{Inertia}} &  & \dfrac{1}{\mathrm{Re}}=\dfrac{\text{Viscosity}}{\text{Inertia}}
\end{aligned}
$$

**פיתוח**:
נתחיל במשוואות נאוויה-סטוקס:
$$
\begin{gathered}
\rho \dfrac{D\mathbf{u}}{Dt}=-\nabla p+\mu \nabla ^{2}\mathbf{u}+\rho\, \mathbf{g} \\[1ex]
\end{gathered}
$$
כדי לפשט את המשוואה, נוכל *לנרמל* אותה. נגדיר לכל ביטוי במשוואה ערך מנורמל שלה. אז למשל עבור $p$:
$$
P=\dfrac{p}{p^{*}}
$$
כאשר $P$ הוא הלחץ המנורמל - גודלו $1$ והוא חסר מידות; $p^{*}$ הוא הגודל האופייני שלו (סדר הגודל שלו), כולל המידות שלו.

>[!example] דוגמה: 
>ניתן לומר שאורך מטוס בואינג הוא בסדר גודל של עשרות מטרים. לכן, ה-$l^{*}$ עבורו (הגודל האופייני שלו) הוא
>$$
> l^{*}=\pu{1e0m}
> $$
>עבור אורך של נמלה:
>$$
> l^{*}=\pu{1e-2m}
> $$
>היינו יכולים גם לבחור עבור הנמלה:
>$$
> l^{*}=\pu{5e-2m}
> $$
>אבל זה לא כל כך משנה - אנחנו הולכים לבצע קירובים, כך שמספיק להיות מדויקים בסדר הגודל.

נבצע זאת עבור כל ביטוי במשוואות נאוויה-סטוקס (אז למשל רק בכיוון ה-$x$ נקבל):
$$
\begin{gathered}
\rho\left( \dfrac{ \partial u^{*}U }{ \partial (t^{*}T) } +(u^{*}U)\dfrac{ \partial (u^{*}\mathbf{U}) }{ \partial (l^{*}X) }  \right)=-\dfrac{p^{*}}{l^{*}}\dfrac{ \partial P }{ \partial X }+\rho g^{*}G_{x}+\dfrac{\mu u^{*}}{(l^{*})^{2}}\left( \dfrac{ \partial ^{2}U }{ \partial X^{2} } \right) \\[1ex]

\end{gathered}
$$
כאשר נציב $t^{*}=\dfrac{x^{*}}{u^{*}}$:
$$
\begin{gathered}
\dfrac{\rho(u^{*})^{2}}{l^{*}}\left( \dfrac{ \partial U }{ \partial T } +U\dfrac{ \partial U }{ \partial X }  \right)=-\dfrac{p^{*}}{l^{*}} \dfrac{ \partial P }{ \partial X } +\rho gG_{x}+\dfrac{\mu u^{*}}{(l^{*})^{2}}\left( \dfrac{ \partial ^{2}U }{ \partial X^{2} } \right) \\[1ex]
\end{gathered}
$$
נחלק הכל ב- $\dfrac{\rho(u^{*})^{2}}{l^{*}}$:
$$
\begin{gathered}
\left( \dfrac{ \partial U }{ \partial T } +U \dfrac{ \partial U }{ \partial X }  \right)=-\dfrac{p^{*}}{\rho(u^{*})^{2}}\dfrac{ \partial P }{ \partial X } +\dfrac{gl^{*}}{(u^{*})^{2}}G_{x}+\dfrac{\mu}{\rho u^{*}l^{*}}\left( \dfrac{ \partial ^{2}U }{ \partial X^{2} }  \right) \\[1ex]
\end{gathered}
$$

נהוג לתת שמות לכל אחד מהמקדמים:
$$
\begin{aligned}
\text{Fr}=\dfrac{u^{*}}{\sqrt{ gl^{*} }} &  & \text{Eu}=\dfrac{p^{*}}{\rho(u^{*})^{2}} &  &  \text{Re}=\dfrac{\rho u^{*}l^{*}}{\mu} &  &  
\end{aligned} 
$$

נוכל כעת לרשום את **משוואת נאוויה-סטוקס המנורמלת** (כעת בכל הכיוונים):
$$
\dfrac{D\mathbf{U}}{DT}=-\mathrm{Eu}\nabla P+\dfrac{1}{\mathrm{Re}}\nabla ^{2}\mathbf{U}+\dfrac{1}{\mathrm{Fr}^{2}}\mathbf{G}
$$
$\blacksquare$
