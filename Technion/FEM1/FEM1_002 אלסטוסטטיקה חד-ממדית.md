---
aliases:
  - צורה חלשה
  - צורה חזקה
  - אלסטוסטטיקה חד-ממדית
---
# בעיית מידול: אלסטוסטטיקה חד-ממדית

## מבוא: בעיית מידול

ברוב הבעיות הפיזיקלית הפתרונות האמיתיים לא *חלקים*; כלומר, הם לא [[CAL2_006 נגזרות של פונקציות בשני משתנים#פונקציה גזירה ברציפות|גזירים ברציפות]]. נביט למשל במשוואה של [[SLD2_009 מבוא לאלסטיות#קשרים דיפרנציאליים בין מאמצים|שיווי משקל סטטי מכנית]]:
$$\nabla\cdot \boldsymbol{\sigma}+\mathbf{f}=0 \tag{ZT2.1}$$
כאשר $\boldsymbol{\sigma}$ הוא [[SLD2_001 טנזור המאמץ#טנזור המאמץ|טנזור המאמץ]] ו-$\mathbf{f}$ הוא כוחות הגוף.
כדי לפתור את משוואה זו בשיטות נומריות שאנו מכירים, אנו צריכים שהמאמץ, $\boldsymbol{\sigma}$, יהיה גזיר. למעשה משוואות מתמטיות מהצורה של $\text{(ZT2.1)}$ קיימות גם בבעיות פיזיקליות אחרות כמו דיפוזיה, הולכת חום, זרימה וכו'. *ברוב המקרים, גזירות היא דרישה מחמירה מדי, והיא לא מתקיימת - הפתרון "יקפוץ"*. לכן, כאשר אנו פותרים בעיות מסוג זה אנו "נחליש" את הדרישות. שיטות נומריות שמשתמשות בצורות **חלשות**, כמו **שיטת אלמנטים סופיים**, פותחו מהתכונה הבסיסית שכאשר פתרון קלאסי חלק קיים, הוא גם פתרון של הבעיה בצורה החלשה. לכן, אנו לא מאבדים מידע כאשר אנו עוברים מהבעיה המקורית לצורתה החלשה.

נתחיל מבעיות חד-ממדיות פשוטות התופסות את המרחב הפתוח $\Omega \in \mathbb{R}$, עם השפה $\partial\Omega$. השפה כוללת עקומה ${\Gamma}_{u}$ עליה מוגדרים ההזזות $u$ (או כל משתנה אחר אותו אנו רוצים לחקור, כמו טמפרטורה או ריכוזיות), ועקומה ${\Gamma}_{t}$ עליה מוגדרים הטרחות (וקטורי הטרחה $\mathbf{t}=\boldsymbol{\sigma}\cdot \mathbf{n}$). במילים אחרות, במקרה הכי כללי, התנאי שפה יהיו מסוג [[PDE1_001 הקדמה ומשוואות מסדר ראשון#תנאי שפה|דיריכלה או נוימן]].

![[{C359730B-D4FB-42C1-900E-106A4E4CA507}.png|bookhue|500]]^figure-one-dimensional-body
>גוף חד ממדי. [[FEM1_000 00350022 אלמנטים סופיים לאנליזה הנדסית#ביבליוגרפיה|(Zohdi, 2018)]].

נתחיל מפיתוח הצורה החלשה של צורתה החד-ממדית של משוואה $\text{(ZT2.1)}$:
$$\dfrac{\mathrm{d}\sigma}{\mathrm{d}x}+f=0,\qquad \sigma=E \dfrac{\mathrm{d}u}{\mathrm{d}x}\tag{ZT2.2}$$
כאשר $E=E(x)$ ([[SLD1_007 מאמץ ועיבור#מודול יאנג|מודול יאנג]]) משתנה במרחב.

## צורה חלשה
כדי לפתח את הצורה החלשה של משוואה מסוימת, למשל של $\text{(ZT2.2)}$, שנקראת ה**צורה החזקה**, נכפיל אותה בפונקציה שרירותית חלקה $v$, ונבצע אינטגרציה לאורך הגוף:
$$\begin{gather}
\int _{\Omega} \left( \dfrac{\mathrm{d}\sigma}{\mathrm{d}x} +f\right)v \, \mathrm{d}x=\int_{\Omega}^{} rv \, \mathrm{d}x  =0 \tag{ZT2.3}
\end{gather}$$
כאשר $r$ הוא ה**שארית**. אנו קוראים ל-$v$ פונקציית **מבחן (test)**. אם נוסיף את התנאי שאנו מבצעים זאת לכל פונקציית מבחן אפשרית אז
$$\begin{gather}
\int _{\Omega} \left( \dfrac{\mathrm{d}\sigma}{\mathrm{d}x} +f\right)v \, \mathrm{d}x=\int_{\Omega}^{} rv \, \mathrm{d}x  =0,\qquad \forall v \tag{ZT2.4}
\end{gather}$$
מה שאומר ש- $r(x)\equiv0$. לכן, אם ניקח בחשבון כל פונקציית מבחן $v$, אז
$$r=\dfrac{\mathrm{d}\sigma}{\mathrm{d}x}+f=0$$
על כל תחום סופי ב-$\Omega$. לפיכך, הצורה החלשה והצורה החזקה יהיו שקולים, בהנחה והפתרון האמיתי חלק מספיק כך שיש לו פתרון חזק. ניתן לראות ש-$r$ חייב להיות אפס בכל תחום סופי בגוף, כי פונקציית המבחן "תמצא" אותו:

![[{EF4F87E8-A35C-472F-8838-B59DBE33BE7A}.png|bookhue|400]]^figure-test-function
>פעולת פונקציית המבחן על שאריות. [[FEM1_000 00350022 אלמנטים סופיים לאנליזה הנדסית#ביבליוגרפיה|(Zohdi, 2018)]].

לפי [[CAL1_005 נגזרות#כללי גזירה|נגזרת של מכפלה]] על גזירה של $\sigma v$, נקבל:
$$\dfrac{\mathrm{d}}{\mathrm{d}x}(\sigma v)=\left( \dfrac{\mathrm{d}\sigma}{\mathrm{d}x} \right)v+\sigma  \dfrac{\mathrm{d}v}{\mathrm{d}x}\tag{ZT2.5}$$
מה שאומר שלכל $v$:
$$\int_{\Omega}^{} \left( \dfrac{\mathrm{d}}{\mathrm{d}x}(\sigma v)-\sigma \dfrac{\mathrm{d}v}{\mathrm{d}x} \right) \, \mathrm{d}x + \int_{\Omega}^{} fv \, \mathrm{d}x =0\tag{ZT2.6} $$
ולאחר העברת אגפים, לכל $v$ מתקיים:
$$\int_{\Omega}^{}  \dfrac{\mathrm{d}v}{\mathrm{d}x}\sigma \, \mathrm{d}x =\int_{\Omega}^{} fv \, \mathrm{d}x +\sigma v\bigg|_{\partial\Omega}^{} \tag{ZT2.7}$$
על ${\Gamma}_{t}$, המאמץ $\sigma$ על השפה ידוע, $\sigma=t^{*}$, אבל הוא לא ידוע על ${\Gamma}_{u}$. לכן, נחליט לצמצם את הבחירה של פונקציות המבחן $v$ לכאלה שמקיימות $v\big|_{{\Gamma}_{u}}^{}=0$. נוכל כעת לנסח את הבעיה מחדש:

עלינו למצוא $u$ (הפתרון שלנו), כאשר $u\big|_{{\Gamma}_{u}}^{}=u^{*}$ (תנאי שפה כלשהו מסוג דיריכלה), כך שלכל $v$ שמקיים $v\big|_{{\Gamma}_{u}}^{}=0$ מתקיים
$$\boxed {
\int_{\Omega}^{}  \dfrac{\mathrm{d}v}{\mathrm{d}x}E \dfrac{\mathrm{d}u}{\mathrm{d}x} \, \mathrm{d}x=\int_{\Omega}^{} fv \, \mathrm{d}x +t^{*}v\big|_{{\Gamma}_{t}}^{}   \tag{ZT2.8}
 }$$
זו נקראת הבעיה בצורתה ה-*חלשה* כי היא לא דורשת גזירות של $\sigma$. במילים אחרות, דרישות הגזירות *נחלשו*.

>[!example] דוגמה: 
>נגדיר פונקציה רציפה $r\in C^{0}(\Omega)$ (כלומר, $r$ רציף בתחום $\Omega$) על תחום חד ממדי $\Omega=(0,L)$. אנו טוענים כי אם $\int_{\Omega}^{} rv \, \mathrm{d}x =0$ לכל $v\in C^{0}(\Omega)$, אז $r=0$.
> נוכל להוכיח זאת בשלילה. נניח ש- $r\neq 0$ בנקודה כללית $\zeta \in\Omega$. מאחר ו- $r\in C^{0}$, חייב להיות תת-קטע $\omega \in\Omega$, שנגדירו $\omega=\zeta\pm\delta$, כך של-$r$ יש את אותו הסימן כמו בנקודה $\zeta$. מאחר ו-$v$ שרירותי, נוכל לבחור $v$ שערכו אפס מחוץ לקטע זה, ועם אותו הסימן של $r$ בתוך הקטע.
> ![[{04310074-73D9-4A3C-807D-D49BEB968E1C}.png|bookhue|400]]
> >פונקציית שארית ופונקציית מבחן.
> 
> זה אומר ש:
> $$0<\int_{\Omega}^{} rv \, \mathrm{d}x =\int_{\omega}^{}rv  \, \mathrm{d}x=0 $$
> שזו סתירה.
> כעת נבחר
> $$r=\dfrac{\mathrm{d}\sigma}{\mathrm{d}x}+f\in C^{0}(\Omega)$$
> מה שאומר ש:
> $$\dfrac{\mathrm{d}}{\mathrm{d}x}\left( E \dfrac{\mathrm{d}u}{\mathrm{d}x} \right) + f = 0, \qquad \forall x \in \Omega$$
> ולכן $u\in C^{2}(\Omega)$ (כלומר, $u$ גזירה ברציפות פעמיים ב-$\Omega$). לכן, לבעיה זו, הצורה החזקה והצורה החלשה שלה שקולות אם $u\in C^{2}(\Omega)$ - כלומר, אם הפתרון גזיר ברציפות פעמיים.

## מרחב סובולב הילברטי
בעיה מרכזית היא בחירת הפונקציות בצורה החלשה. בתמימות, נוכל לומר שהתשובה היא פשוטה - האינטגרלים חייבים להישאר סופיים. כלומר, האילוצים הם שלכל $v$:
$$\int_{\Omega}^{} \sigma  \, \mathrm{d}x <\infty ,\qquad \int_{\Omega}^{} fv  \, \mathrm{d}x<\infty ,\qquad \int_{\partial\Omega}^{} tv \, \mathrm{d}x<\infty    $$
כדי לנסח ביטויים יותר מפורשים, עלינו לפנות למערכת הנקראת **מרחבי סובולב הילברטיים (Hilbertian Sobolev spaces)**. מסתבר יש משהו כזה שנקרא מרחב הילברט, ויש משהו שנקרא מרחב סובולב, ופה לוקחים שילוב של שניהם או משהו כזה.
ניזכר בשלושת התנאים בהגדרה של נורמה [[NUM1_003 נורמה#נורמה של וקטור|נורמה]]. (פירוט של שלושת התנאים ניתן למצוא שם.) סוג מסוים של נורמות, שנקראות נורמות מרכב הילברט (Hilbert space norms), נמצאות בשימוש רב בפיזיקה. כמוסכמה, אנו מסמנים ב-$H^{1}(\Omega)$ את המרחב של פונקציות סקלריות עם נגזרות חלקיות מסדר $\leq 1$ ב-$L^{2}(\Omega)$. כלומר, היא [[CAL1_008 אינטגרל מסוים#אינטגרביליות והאינטגרל המסוים|אינטגרבילית]] בריבוע. במילים אחרות, $u\in H^{1}(\Omega)$ אם:
$$\lVert u \rVert ^{2}_{H^{1}(\Omega)}:=\int_{\Omega}^{} \dfrac{ \partial u }{ \partial x } \dfrac{ \partial u }{ \partial x }  \, \mathrm{d}x +\int_{\Omega}^{} u^2 \, \mathrm{d}x<\infty \tag{ZT2.12} $$
בעזרת הגדרות אלו, נוכל לנסח בעיית תנאי שפה באופן מלא. אנו מניחים שכוחות הגוף $f\in L^{2}(\Omega)$ והמאמצי הטרחה בשפה $\sigma=t^{*}\in L^{2}({\Gamma}_{t})$, אבל ניתן גם לפתור עם נתונים פחות חלקים בלי עלייה משמעותית בסיבוכיות. ניסוח הבעיה:

עלינו למצוא $u\in H^{1}(\Omega)$ (הפתרון שלנו), כאשר $u\big|_{{\Gamma}_{u}}^{}=u^{*}$ (תנאי שפה כלשהו מסוג דיריכלה), כך שלכל $v$ שמקיים $v\in H^{1}(\Omega)$ וגם $v\big|_{{\Gamma}_{u}}^{}=0$, מתקיים
$$\boxed {
\int_{\Omega}^{}  \dfrac{\mathrm{d}v}{\mathrm{d}x}E \dfrac{\mathrm{d}u}{\mathrm{d}x} \, \mathrm{d}x=\int_{\Omega}^{} fv \, \mathrm{d}x +t^{*}v\big|_{{\Gamma}_{t}}^{}   \tag{ZT2.13}
 }$$
נשים לב שאם המידע (הנתונים) ב-$\text{(ZT2.13)}$ חלק, אז $u$ הוא הפתרון לבעיה הקלאסית בצורתה החזקה
$$\boxed{\begin{aligned}
 & \dfrac{\mathrm{d}}{\mathrm{d}x}\left( E \dfrac{\mathrm{d}u}{\mathrm{d}x} \right) + f = 0, &  &  \forall x \in \Omega \\
 & u=u^{*}, &  & \forall x \in {\Gamma}_{u} \\
 & \sigma=E \dfrac{\mathrm{d}u}{\mathrm{d}x}=t^{*}, &  & \forall x \in {\Gamma}_{t}
\end{aligned} } \tag{ZT2.14}$$
