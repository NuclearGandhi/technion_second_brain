---
aliases:
  - פונקציה קבילה קינמטית
---

# מבוא
שיטות קלאסיות לפתרון ב[[FEM1_001 מבוא ומידול בעיה חד ממדית#שיטת גלרקין|שיטת גלרקין]] בונות קירובים מ**פונקציות קבילות קינמטית (kinematically admissible functions)**, שהן פונקציות שמקיימות את תנאי השפה על הזזה (יענו תנאי דיריכלה) מלכתחילה. שתי בעיות מרכזיות עולות:
1. לפעמים זה די קשה למצוא פונקציות קבילות קינמטית בכל המרחב הרלוונטי.
2. אם כן מצאנו פונקציות כאלה, הן מובילות למערכת משוואות מצומדות ומסובכות.

ניתן להתעלות על בעיות מסוג זה בעזרת העובדה שקירובים מקומיים יכולים לספק פתרונות בדיוק גבוה, ובאותו הזמן להוביל למערכת משוואות שיש להן מבנים מתמטיים נוחים לחישוב, גם בממדים גבוהים. קירובים חלקיים אלו, או "אלמנטיים" אלו, כבר הוכרו לפני לפחות 60 שנה ע"י קורנט (Courant). היה מגוון של שיטות קירוב דומות לפתרון משוואות פיזיקליות. הכי נפוצה ביניהן היא שיטת האלמנטים הסופיים, FEM. המאפיין המרכזי של שיטה זו היא חילוק המרחב באופן שיטתי להרכבה של תת-תחומים בדידים, או, "אלמנטים", ואז לקרב את הפתרון של כל אחד מחלקים אלו באופן שמצמד אותם כדי ליצור פתרון גלובלי תקף לאורך כל התחום. התהליך פותח באופן כזה שהמשוואות האלגבריות יהיו ניתנות לחישוב (במחשב), ויעילות מבחינת הזיכרון שהן משתמשות בו. 


## קירוב אלמנט סופי
נביט בצורה החלשה של הבעיה שראינו ב[[FEM1_002 אלסטוסטטיקה חד-ממדית#מרחב סובולב הילברטני|פרק קודם]] (משוואה $\text{(2.13)}$):

עלינו למצוא $u\in H^{1}(\Omega)$ (הפתרון שלנו), כאשר $u\big|_{{\Gamma}_{u}}^{}=u^{*}$ (תנאי שפה כלשהו מסוג דיריכלה), כך שלכל $v$ שמקיים $v\in H^{1}(\Omega)$ וגם $v\big|_{{\Gamma}_{u}}^{}=0$, מתקיים:
$$
\int_{\Omega}^{}  \dfrac{\mathrm{d}v}{\mathrm{d}x}E \dfrac{\mathrm{d}u}{\mathrm{d}x} \, \mathrm{d}x=\int_{\Omega}^{} fv \, \mathrm{d}x +t^{*}v\big|_{{\Gamma}_{t}}^{}  $$

אנו מקרבים את $u$ ע"י
$$u^{h}(x)=\sum_{j=1}^{N}{a}_{j}{\phi}_{j}(x) $$
אם נבחר $v$ עם אותם הפונקציות קירוב, אבל עם [[ALG1_005 מרחבים וקטוריים#צירוף לינארי|קומבינציה לינארית]] שונה
$$v^{h}(x)=\sum_{i=1}^{N}{b}_{i}{\phi}_{i}(x) $$
אז אנו יכולים לרשום:
$$\begin{aligned}
 & \underbrace{ \int _{\Omega} \dfrac{\mathrm{d}}{\mathrm{d}x}\left( \sum_{i=1}^{N}{b}_{i}{\phi}_{i}(x)  \right) E \dfrac{\mathrm{d}}{\mathrm{d}x}\left( \sum_{j=1}^{N}{a}_{j}{\phi}_{j}(x)  \right) \, \mathrm{d}x }_{ :=\text{ stiffness contribution} } \\[1ex]
 & \qquad =\underbrace{ \int _{\Omega} \left( \sum_{i=1}^{N}{b}_{i}{\phi}_{i}(x)  \right)f \, \mathrm{d}x }_{ := \text{ body load contribution} } +\underbrace{ \left( \left( \sum_{i=1}^{N}{b}_{i}{\phi}_{i}(x)  \right)t^{*} \right)\bigg|_{{\Gamma}_{t}}^{}  }_{ :=\,\text{traction load contribution} }
\end{aligned}$$
מאחר וה-$v$-ים שרירותיים, גם ${b}_{i}$ שרירותיים, כך ש:
$$\begin{aligned}
 & \sum_{i=1}^{N}{b}_{i}\left( \sum_{j=1}^{N}{K}_{ij}{a}_{j}-{R}_{i}  \right)=0
\end{aligned} \tag{3.5a}$$
כאשר:
$$\begin{aligned}
 & {K}_{ij}:=\int_{\Omega}^{}  \dfrac{\mathrm{d}{\phi}_{i}}{\mathrm{d}x}E \dfrac{\mathrm{d}{\phi}_{j}}{\mathrm{d}x} \, \mathrm{d}x  \\[1ex]
 & {R}_{i}:=\int_{\Omega}^{} {\phi}_{i}f \, \mathrm{d}x +{\phi}_{i}t^{*}\bigg|_{{\Gamma}_{t}}^{} 
\end{aligned}$$
את $\text{(3.5)}$ אנו יכולים גם לרשום בצורה מטריציונית:
$$\boxed{\mathbf{K}\mathbf{a}=\mathbf{R} }\tag{3.5b}$$
כאשר $\mathbf{K}$ היא מטריצה $N\times N$, ש-, באופן לא מפתיע, קוראים לה **מטריצת הקשיחות**. ל-$\mathbf{R}$ אנו קוראים **וקטור העומס (load vector)**. ככל שאנו מגדילים את $N$ אנו מגדילים את סיבוכיות הפתרון, אבל גם את דיוק השיעור שלנו. למעשה, $N$ גדול הוא לא בעייתי כל כך בבעיות חד-ממדיות, אבל הוא יהווה מכשול די משמעותי כאשר נידון בבעיות תלת-ממדיות.