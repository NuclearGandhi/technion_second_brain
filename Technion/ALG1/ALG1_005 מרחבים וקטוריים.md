---
aliases: מרחב וקטורי, קבוצה פורשת, צירוף לינארי, מרחב שורות, מרחב עמודות, תת מרחב וקטור,  קומבינציה לינארית, תלויה לינארית
---

# מרחבים וקטוריים

### מרחב וקטורי
>[!def] הגדרה:
>תהי $V$ [[Technion/BMA1/BMA1_002 קבוצה#קבוצה|קבוצה]] ויהי $F$ [[ALG1_001 שדות#שדה|שדה]]. נגדיר פעולת חיבור $+$ בין איברי $V$ ופעולת כפל $\cdot$ בסקלר בין איבר $V$ לאיבר מ-$F$.
>הקבוצה $V$ נקראת **מרחב וקטורי (מ"ו) מעל השדה $F$**, ואיברי $V$ נקראים **וקטורים** אם לכל $v,v,w\in V$ ולכל $\alpha,\beta \in F$ מתקיימות כל 10 התכונות הבאות:
>1. סגירות לחיבור, $u+v\in V$.
>2.  אסוציאטיביות בחיבור, $u+(v+w)=(u+v)+w$.
>3. קומוטטיביות בחיבור, $u+v=v+u$.
>4. קיים ב-$V$ איבר אדיש לחיבור המסומן $0$, ומקיים $0+v=v+0$.
>5. קיים ב-$V$ איבר נגדי המסומן $-v$ ומקיים $-v+v=v+(-v)=0$.
>6. סגירות לכפל בסקלר, $\alpha \cdot v\in V$.
>7. $(\alpha+\beta)\cdot v=\alpha \cdot v+\beta \cdot v$
>8. $(\alpha \cdot\beta)\cdot v=\alpha \cdot(\beta \cdot v)=\beta \cdot(\alpha \cdot v)=v\cdot(\alpha \cdot \beta)$
>9. עבור $1\in F$ מתקיים $1\cdot v=v$.
>10. $\alpha(u+v)=\alpha \cdot u+\alpha \cdot v$

###  תכונות המרחב הוקטורי
>[!theorem] משפט:
>יהי $V$ מ"ו מעל שדה $F$. אזי:
>1. האדיש לחיבור ב-$V$ הוא יחיד.
>2. הנגדי של $v$ ב-$V$ הוא יחיד.
>3. לכל $v\in V$ מתקיים $0_{F}\cdot v=0_{V}$.
>4. לכל $v\in V$ מתקיים $(-1)\cdot v=-v$.
>5. מתקיים $\alpha \cdot v=0$ אם"ם $\alpha=0$ או $v=0$.
>

### תת מרחב וקטורי

>[!def] הגדרה:
>יהי $V$ מרחב וקטורי מעל לשדה $F$, ותהי $W$ תת קבוצה של $V$. $W$ נקראת **תת מרחב וקטור (תמ"ו)** של $V$, אם $W$ מרחב וקטורי בפני עצמו עם אותן פעולות ומעל אותו שדה.

### בדיקת ת"מ
>[!theorem] משפט:
>יהי $V$ מרחב וקטורי מעל לשדה $F$, ותהי $W$ תת קבוצה של $V$. $W$ הוא תמ"ו של $V$, אם"ם $W$ מקיים את 3 התכונות הבאות:
>1. הקבוצה $W$ היא לא קבוצה ריקה $W\neq \{ \varnothing \}$.
>2. הקבוצה $W$ סגורה לחיבור, כלומר לכל $u,v\in W$ גם $u+v\in W$.
>3. הקבוצה $W$ סגורה לכפל בסקלר, כלומר לכל $v\in W$ ולכל $\alpha \in F$ גם $\alpha \cdot v\in W$.

>[!notes] הערות:
>1. ניתן גם לרשום את 1 ו-2 כתכונה אחת ארוכה:
>	לכל $u,v\in W$ ולכל $\alpha,\beta \in F$ גם $\alpha \cdot u+\beta \cdot v\in W$.

### פתרון ממ"ל הומוגנית הוא תמ"ו
>[!theorem] משפט:
>תהי $A\in F^{ m \times n }$ מטריצה מעל שדה $F$, ונביט על הממ"ל ההומוגנית $A\bar{x}=0$. אזי אוסף הפתרונות של ממ"ל זו מהווה תמ"ו.

### פעולות בין ת"מ
>[!def] הגדרה:
> יהי $V$ מרחב וקטורי מעל לשדה $F$, יהיו $U,W$ שני ת"מ של $V$.
> - **החיתוך** בין שני ת"מ הוא אוסף כל הווקטורים ב-$V$ הנמצאים גם ב-$U$ וגם ב-$W$.
> 	$$U \cap W=\{ v\in V \mid v\in U \text{ and } v\in W \}$$
>- **האיחוד** בין שני ת"מ הוא אוסף כל הווקטורים ב-$V$ הנמצאים ב-$U$ *או* ב-$W$.
>	$$U\cup W=\{ v\in V\mid v\in U \text{ or } v\in W \}$$
> - **ההפרש** בין $U$ ל-$W$ הוא אוסף כל הווקטורים ב-$V$ הנמצאים ב-$U$ אבל לא ב-$W$.
> 	$$U-W= \{ v\in V \mid v\in U \text{ and } v\notin W  \}$$
> - **הסכום** של שני ת"מ הוא אוסף כל הווקטורים ב-$V$ שניתנים לכתיבה כסכום של איבר ב-$U$ ואיבר ב-$W$.
> $$U+W=\{ u+w\mid u\in U \text{ and } w\in W \}$$

### חיתוך וסכום של ת"מ הם גם ת"מ
>[!theorem] משפט:
>יהי $V$ מרחב וקטורי מעל לשדה $F$, יהיו $U,W$ שני ת"מ של $V$. אזי:
>1. החיתוך $U\cap W$ הוא ת"מ של $V$.
>2. הסכום $U+W$ הוא ת"מ של $V$.

### איחוד ת"מ הוא ת"מ אם"ם אחד מוכל בשני
>[!theorem] משפט:
>יהי $V$ מ"ו מעל לשדה $F$, ויהיו $U,W$ שני ת"מ של $V$. אזי, $U\cup W$ הוא ת"מ של $V$ אם"ם $U\subset W$ או $W\subset U$.

### הפרש בין ת"מ הוא לא ת"מ
>[!theorem] משפט:
>יהי $V$ מרחב וקטורי מעל לשדה $F$, ויהי $W$ ת"מ לא טריוויאלי של $V$. אזי $Z=(V-W)\cup \{ 0 \}$ הוא לא ת"מ של $V$.


### סכום ישר
>[!def] הגדרה:
>יהי $V$ מרחב וקטורי מעל לשדה $F$, יהיו $U,W$ שני ת"מ של $V$. *מרחב* הסכום בין שני ת"מ נקרא **סכום ישר** ומסומן $U\oplus W$ אם כל וקטור $v\in U+W$ ניתן לכתיבה באופן יחיד כסכום של איבר מ-$U$ ואיבר מ-$W$.

>[!notes] הערות:
>1. סכום ישר הוא *תכונה* של הסכום.

>[!example] דוגמאות:
>1. ניקח $V=\mathbb{R}^{3}$ מעל $\mathbb{R}$.
>	$$\begin{aligned}
&U=\{ (a,b,c)\in \mathbb{R}^{3} \mid b-c=0 \}=\{ (a,b,b) \mid a,b\in \mathbb{R} \} \\
&W=\{ (x,y,z)\in \mathbb{R}^{3}\mid x=z \}=\{ (x,y,z)\mid x,y\in \mathbb{R} \}
\end{aligned}$$
>	ניקח וקטור בסכום וננסה לכתוב אותו בדרכים שונות.
>	$$(1,2,3)=(a,b,b)+(x,y,x)=(a+x,b+y,b+x)$$
>	$$\begin{cases}
a+x=1 \\
b+y=2 \\
b+x=3
\end{cases}\implies \begin{pmatrix}
a\\ b\\ x\\ y
\end{pmatrix}=\begin{pmatrix}
-y\\ 2-y\\ 1+y\\ y
\end{pmatrix}$$
> קיבלנו אינסוף דרכים לכתוב את אותו הוקטור ולכן הסכום אינו ישר.

### סכום הוא סכום ישר אם"ם חיתוך הת"מ הוא רק וקטור האפס
>[!theorem] משפט:
>יהי $V$ מרחב וקטורי מעל לשדה $F$, יהיו $U,W$ שני ת"מ של $V$. אזי, הסכום $U+W$ הוא סכום ישר אם"ם $U\cap W=\{ 0 \}$.

# צירוף לינארי, תלות לינארית
### צירוף לינארי
>[!def] הגדרה:
>יהי $V$ מרחב וקטורי מעל שדה $F$, ותהי $S=\{ {v}_{1},{v}_{2},\dots,v_{n} \}$. וקטור $w$ ב-$V$ נקרא **צירוף לינארי (צ"ל)** של וקטורים ב-$S$ אם קיימים סקלרים ${\alpha}_{1},{\alpha}_{2},\dots,\alpha_{k}$ ב-$F$, כך ש: $w={\alpha}_{1}{v}_{1}+{\alpha}_{2}v_{2}+\dots+\alpha_{k}v_{k}$.

>[!notes] הערות:
>צירוף לינארי נקרא גם **קומבינציה לינארית**.

### קבוצה פורשת
>[!def] הגדרה:
>יהי $V$ מ"ו מעל שדה $F$, ותהי $S=\{ {v}_{1},{v}_{2},\dots v_{k} \}$ קבוצה של $k$ וקטורים ב-$V$. אזי, אוסף כל הצירופים הלינאריים שניתן לקבל מהוקטורים ב-$S$ נקרא **הפרוש של $S$**' ומסומן: $\mathrm{span}\{S\}$. כלומר:
>$$\mathrm{span}\{S\}=\{ {\alpha}_{1}{v}_{1}+{\alpha}_{2}{v}_{2}+\dots \alpha_{k}v_{k} \mid{\alpha}_{1},{\alpha}_{2},\dots ,\alpha_{k}\in F \}$$
>
>הקבוצה $S=\{ {v}_{1},{v}_{2},\dots,v_{k} \}$ נקראת **קבוצה פורשת** של $\mathrm{span}\{S\}$.

#### תכונות הקבוצה הפורשת
>[!info] מסקנה:
> יהי $V$ מ"ו מעל לשדה $F$, ותהי $S=\{ {v}_{1},{v}_{2},\dots,v_{k} \}$ קבוצה של $k$ וקטורים ב-$V$. אזי, $\mathrm{span}\{S\}=\mathrm{span}\{{v}_{1},\dots,v_{k}\}$ הוא תת מרחב של $V$ המכיל את $S$, והוא תת המרחב המינימלי המכיל את $S$. במילים אחרות:
> 1. המרחב $\mathrm{span}\{S\}$ הוא ת"מ של $V$.
> 2. מתקיים $S\subset \mathrm{span}\{S\}$.
> 3. אם $W$ הוא תת מרחב אחר של $V$ המכיל את $S$, אז $W$ מכיל את $\mathrm{span}\{S\}$ (ולכן $\mathrm{span}\{S\}$ הוא תת המרחב הקטן ביותר המכיל את $S$).

### הקטנת הקבוצה הפורשת
>[!theorem] משפט:
>יהי $V$ מרחב וקטורי מעל לשדה $F$, ויהיו ${v}_{1},\dots v_{k},w$ וקטורים ב-$V$. אזי:
> מתקיים $\mathrm{span}\{{v}_{1},\dots,v_{k},w\}=\mathrm{span}\{{v}_{1},\dots,v_{k}\}$ אם"ם $w$ הוא צ"ל של ${v}_{1},\dots,v_{k}$.

### מרחב שורות ומרחב עמודות של מטריצה
>[!def] הגדרה:
>תהי $A\in F^{ m \times n }$ [[ALG1_003 מטריצות#מטריצה|מטריצה]]. נגדיר:
>**מרחב השורות** של המטריצה $A$ הוא המרחב הנפרש ע"י שורות $A$. מסומן: $\mathrm{Row}(A)$ והוא תת מרחב של $F^{ n }$.
>**מרחב העמודות** של המטריצה $A$ הוא המרחב הנפרש ע"י עמודות $A$. מסומן: $\mathrm{Col}(A)$ והוא ת"מ של $F^{m}$.

>[!notes] הערות:
>1. נבחין כי $\mathrm{Col}(A)=\mathrm{Row}(A^{t})$ מאחר ומרחב העמודות של המטריצה $A$ שווה למרחב השורות של מטריצה אחרת $A^{t}$, נוכיח משפטים רק עבור מרחב שורות.

### למטריצות שקולות שורה אותו מרחב שורות
>[!theorem] משפט:
>למטריצות [[ALG1_004 מערכות משוואות לינאריות#מטריצות שקולות שורה|שקולות שורה]] אותו מרחב שורות. כלומר, אם $A,B$ מטריצות שקולות שורה, אז $\mathrm{Row}(A)=\mathrm{Row}(B)$.

### שורה שמתאפסת בדירוג היא צ"ל של שאר השורות
>[!theorem] משפט:
>תהי $A\in F^{ m \times n }$. שורה $R_{i}$ של $A$ מתאפסת בדירוג אם"ם היא צירוף לינארי של השורות האחרות של $A$.

### תלות לינארית
>[!def] הגדרה:
> יהי $V$ מרחב וקטורי מעל שדה $F$, ותהי $S=\{ {v}_{1},{v}_{2},\dots,v_{k} \}\subset V$. נאמר כי הקבוצה $S$ **תלויה לינארית (ת"ל)** אם קיימים סקלרים ${\alpha}_{1},{\alpha}_{2},\dots,\alpha_{k}$ ב-$F$ *לא כולם אפס* כך ש: ${\alpha}_{1}{v}_{1}+{\alpha}_{2}{v}_{2}+\dots+\alpha_{k}v_{k}=0$.
> אם בהכרח כל הסקלרים הם $0$, נאמר כי הקבוצה **בלתי תלויה לינארית (בת"ל)**.

### קבוצה ת"ל אם"ם קיים וקטור אחת שהוא צ"ל של האחרים
>[!theorem] משפט:
>יהי $V$ מ"ו מעל לשדה $F$, ותהי $S=\{ {v}_{1},{v}_{2},\dots,v_{k} \}\subset V$. הקבוצה $S$ ת"ל אם"ם קיים וקטור ב-$S$ שהוא צירוף לינארי של הוקטורים האחרים בקבוצה.

###  קבוצה ת"ל אם"ם קיים וקטור שהוא צ"ל של קודמיו
>[!theorem] משפט:
>יהי $V$ מ"ו מעל לשדה $F$, ותהי $S=\{ {v}_{1},{v}_{2},\dots,v_{k} \}\subset V$ כך ש-$0\notin S$. אזי, הקבוצה $S$ ת"ל אם"ם קיים וקטור ב-$S$ שהוא צירוף לינארי של קודמיו בקבוצה.

>[!notes] הערות:
>1. ניתן גם לומר כי $S$ ת"ל אם"ם קיים וקטור ב-$S$ שהוא צירוף לינארי של *אחריו* בקבוצה.


###  ת"ל של קבוצה עם וקטור אחד
>[!theorem] משפט:
>יהי $V$ מ"ו מעל לשדה $F$, ותהי $S=\{ v \}\subset V$. אזי:
>1. אם $v=0$ אז $S$ ת"ל.
>2. אם $v\neq 0$ אז $S$ בת"ל.

>[!info] מסקנה:
>כל תת קבוצה של מ"ו $V$ המכילה את וקטור האפס היא ת"ל.

### ת"ל של קבוצה עם שני וקטורים
>[!theorem] משפט:
>יהי $V$ מ"ו מעל לשדה $F$, ויהיו $u,v\in V$ ושונים מ-$0$. אזי $u,v$ תלויים לינארית אם"ם הם פרופורציונאליים, כלומר אם"ם קיים סקלר $\delta \neq 0$ ב-$F$ כך ש-$u=\delta v$.

### תת קבוצה של קבוצה בת"ל
>[!theorem] משפט:
>יהי $V$ מ"ו מעל לשדה $F$.
>- תהי $S$ תת קבוצה בלתי תלויה לינארית ב-$V$. אזי, כל תת קבוצה לא ריקה של $S$ היא בת"ל.
>- תהי $Q$ תת קבוצה של $V$. אם $S$ מכילה תת קבוצה ת"ל אז $S$ ת"ל.

### צ"ל של ווקטורים בת"ל הוא יחיד
>[!theorem] משפט:
>יהי $V$ מ"ו מעל לשדה $F$, ותהי $S=\{ {v}_{1},{v}_{2},\dots,v_{k} \}$ תת קבוצה של $V$. אזי: לכל $w\in \mathrm{span}\{S\}$, הצ"ל הוא יחיד אם"ם $S$ בת"ל.

### שורות שונות מ-$0$ במטריצה מדורגת הן בת"ל
>[!theorem] משפט:
>שורות שונות מ-$0$ במטריצה מדורגת $A\in F^{ m \times n }$ הן בת"ל.

### #אלגוריתם: בדיקת תלות של וקטורים ב-$F^{ n }$
בהינתן מטריצה $A\in F^{ m \times n }$. נדרג את המטריצה ואז:
שורה מתאפס בדרוג,
אם"ם יש שורה שהיא צירוף לינארי של השורות האחרות במטריצה, אם"ם השורות של המטריצה ת"ל.

לכן, בהינתן ווקטורים, נוכל לבדוק את התלות הלינארית שלהם כך:
1. נשים את הווקטורים שורות מטריצה, ונדרג.
2. אם התאפסה שורה אז הוקטורים ת"ל. אם לא התאפסה שורה אז הוקטורים בת"ל.

---

###  דרגה של מטריצה - הגדרה רשמית
>[!theorem] משפט:
תהי $A\in F^{ m \times n }$. הדרגה של המטריצה $A$ שווה למספר המקסימלי של שורות בת"ל של $A$.

**תרגיל:**

1. הוכח/הפרך:
    נתון $\{v_1, \dots, v_n \}$ בת”ל,  וכי $w=\sum^n_{i=1}\alpha_iv_i$ כאשר $a_{i}\ne 0$. אזי $\{w, v_2, \dots, v_n \}$ בת”ל.
    הטענה נכונה. מתקיים:
    $$
    \beta_1w+\beta_2v_2+\dots+\beta_nv_n=0
    $$
    נבדוק האם $\{\beta_1, \dots, \beta_n \}$ כולם אפסים. לפי הנתון:
	$$\beta_1(\sum^n_{i=1}\alpha_1v_i)+\beta_2v_2+\dots+\beta_nv_n=0$$
    $$
    (\beta_1\alpha_1)v_1+(\beta_1\alpha_2+\beta_2)v_2+\dots+(\beta_1\alpha_n+\beta_n)v_n=0
    $$
    נתון לנו כי $\{v_1, \dots, v_n \}$ בת”ל ולכן המקדמים חייבים להיות שווים לאפס:
    $$
    \beta_1=\beta_2=\dots=\beta_n=0
    $$
    ולכן מתקיים:
    $$
    \beta_1=\beta_2=\dots=\beta_n=0
    $$
    כלומר, [[Technion/BMA1/BMA1_002 קבוצה#קבוצה|הקבוצה]] $\{ w, v_2, \dots, v_n \}$ בת”ל.
    **מ.ש.ל**
---

#### עמודות מכפלת מטריצות היא צ”ל של עמודות הגורם השמאלי
>[!info] טענה:
> יהיו $A,B,C$ מטריצות כך ש-$AB=C$. אזי:
> 1. עמודות $C$ הן צ”ל של עמודות $A$.
> 2. שורות $C$ הן צ”ל של שורות $B$.


**הוכחה:**

נתבונן בביטוי הבא:

$$
A=\begin{pmatrix}a&b&c\\d&e&f\end{pmatrix}\cdot \begin{pmatrix}x\\y\\z\end{pmatrix}=\begin{pmatrix}ax+by+cz\\dx+ey+fz\end{pmatrix}=C=\begin{pmatrix}a\\d\end{pmatrix}x+\begin{pmatrix}b\\e\end{pmatrix}y+\begin{pmatrix}c\\f\end{pmatrix}z
$$

ניתן לראות כי עמודות מטריצה $C$ הן צ”ל של עמודות מטריצה $A$, כאשר $\{ x,y,z\}$ הם המקדמים.

למעשה, עבור כל שתי מטריצות $AB$ שמכפלתן מוגדרת, (ונסמן את $C$ כמכפלתן: $AB=C$), אזי עמודות המכפלה הן צ”ל של עמודות $A$.

ניתן להבין זאת ע”י הפשטה של מכפלת מטריצות לעמודתיהן:

נסמן $A_k,C_j$ כעמודות $A,C$ בהתאמה. אזי מתקיים:

$$
\sum^m_{k=1} A_k\cdot (B)_{kj}=C_j
$$

באותו אופן, שורות המכפלה הן צ”ל של שורות $B$.