---
aliases: רציפות, רציפה, נקודת אי רציפות, משפט ערך הביניים,  ויירשטראס, אי רציפות סליקה, אי רציפות עיקרית, אי רציפות מסוג סליקה
---

# הגדרת הרציפות

### רציפות

>[!def] הגדרה:
> תהי $f(x)$ [[Technion/CAL1/CAL1_001 פונקציה#פונקציה|פונקציה]] המוגדרת בסביבת הנקודה $a$ (כולל הנקודה $a$ עצמה). נאמר כי $f(x)$ **רציפה בנקודה $a$** אם [[Technion/CAL1/CAL1_002 גבול של פונקציה#גבול של פונקציה|הגבול]] $\lim_{x \to a}f(x)$ קיים ושווה ל-$f(a)$. כלומר אם:
> 
> $$
> \lim_{x \to a}=f(a)
> $$
> 

בלשון $\varepsilon - \delta$: $f(x)$ רציפה בנקודה $a$ אם לכל $\varepsilon > 0$ קיים $\delta > 0$ כך שכאשר $|x-a|<\delta$ אז $|f(x)-f(a)|<\varepsilon$.

בלשון סדרות: $f(x)$ רציפה בנקודה $a$ אם לכל [[Technion/CAL1/CAL1_003 גבולות של סדרות#סדרה|סדרה]] $\{ x_n \}^{\infty}_{n=1}$ המקיימת $x_n \xrightarrow[n \to \infty]{}a$ מתקיים $f(x_n) \xrightarrow[n \to \infty]{} f(a)$.

נאמר כי פונקציה $f(x)$ **רציפה מימין** בנקודה $a$ אם $\lim\limits_{x\to a^+}f(x)=f(a)$.

נאמר כי פונקציה $f(x)$ **רציפה משמאל** בנקודה $a$ אם $\lim\limits_{x\to a^-} f(x)=f(a)$.

נאמר כי פונקציה $f(x)$ **רציפה [[Technion/BMA1/BMA1_002 קבוצה#קטע|בקטע]] $I$** אם היא רציפה בכל נקודה פנימית של הקטע, ורציפה מימן או משמאל בנקודת הקצה של הקטע, אם אלה שייכים לקטע.

---
### תכונות הרציפות

>[!theorem] משפט:
> 1. אם $f(x),g(x)$ רציפות בנקודה $a$ אז גם $\alpha f(x)+ \beta g(x)$ רציפה בנקודה $a$.
> 2. אם $f(x), g(x)$ רציפות בנקודה $a$ אז גם $f(x)\cdot g(x)$ רציפה בנקודה $a$.
> 3. אם $f(x),g(x)$ רציפות בנקודה $a$ וגם $g(a)\ne0$ אז גם $\frac{f(x)}{g(x)}$ רציפה בנקודה $a$.
> 4. אם $f(x), g(x)$ רציפות בנקודה $a$ וגם $f(a)>0$ אז גם $f(a)^{g(x)}$ רציפה בנקודה $a$.
> 5. אם $g(x)$ רציפה בנקודה $a$ וגם $f(x)$ רציפה בנקודה $b=g(a)$ אז ההרכבה $f(g(x))$ רציפה בנקודה $a$.
> 6. אם $f:I\rightarrow J$ פונקציה רציפה והפיכה בקטע $I$, אזי $f^{-1}:J \rightarrow I$ רציפה בקטע $J$.

>[!info] מסקנה:
> 1. כל [[Technion/CAL1/CAL1_001 פונקציה#פונקציה אלמנטרית|פונקציה אלמנטרית]] רציפה בתחום הגדרתה.
> 2. נניח כי $g(t)$ פונקציה רציפה והפיכה בסביבת הנקודה $b$ ונניח כי $\lim\limits_{t\to b}g(t)=g(b)=a$. אז הגבול $\lim\limits_{x\to a}f(x)$ קיים במובן הרחב אם ורק אם הגבול $\lim\limits_{t\to b}f(g(t))$ קיים במובן הרחב, ובמקרה זה הגבולות שווים.

**תרגיל:**

1. האם הפונקציה $f(x)$ רציפה ב-$x=2$?
    $$
    f(x)=\begin{cases} x^2 +3x+ 1 & x>2 \\ b & x=2 \\ 4x+a & x<2 \end{cases}
    $$
    נמצא לאלו ערכי $a,b$ הפונקציה רציפה ב-$x=2$:
    $$
    \lim\limits_{x\to 2^-}f(x_=\lim\limits_{x\to 2^-}4x+a=8+a
    $$
    $$
    \lim\limits_{x\to 2^+}f(x)=\lim\limits_{x\to 2^+}x^2+3x+1=11
    $$
    נדרוש שהגבול ב-$x\to2$ יהיה קיים ושווה ל-$f(2)$, אזי:
    $$
    8+a=11 \Rightarrow a=3
    $$
    $$
    f(2)=b=11
    $$
    כלומר רק עבור $a=3, b=11$ מתקיים כי $f(x)$ רציפה ב-$x=2$.
    

### סיווג נק’ אי רציפות
>[!def] הגדרה:
> 1. נאמר שלפונקציה $f(x)$ יש אי-רציפות **סליקה** בנקודה $a$ אם הגבול $\lim\limits_{x\to a}f(x)$ קיים, אך אינו שווה ל-$f(a)$ או ש-$f(x)$ אינה מוגדרת ב-$a$.
> 2. נאמר שלפונקציה $f(x)$ יש אי-רציפות מסוג **קפיצה** (או אי-רציפות מסוג ראשון) בנקודה $a$ אם הגבולות החד צדדיים $\lim\limits_{x\to a^-}f(x)$, $\lim\limits_{x \to a^+}f(x)$ קיימים אך אינם שווים.
> 3. נאמר שלפונקציה $f(x)$ יש אי-רציפות **עיקרית** (או אי-רציפות מסוג שני) בנקודה $a$ אם לפחות אחד מגבולות החד-צדדיים $\lim\limits_{x\to a^-}f(x)$, $\lim\limits_{x\to a^+}f(x)$ אינו קיים (כלומר לפחות אחד מהגבולות החד-צדדיים הוא אינסופי או לא קיים במובן הרחב).


> [!notes] הערות:
> בהינתן פונקציה $f$ ונקודה $a$, השאלה של סיווג הנקודה $a$ הוא בעצם סיווג של המצבים של הגבולות החד-צדדיים בנקודה $a$, ושל הערכים של הפונקציה בנקודה $a$ (אם הפונקציה מוגדרת בנקודה). כלומר:
> 
> - הנקודה היא נקודת רציפות כאשר הגבולות החד-צדדיים קיימים ושווים לערך בנקודה.
> - הנקודה היא נקודת אי-רציפות סליקה כאשר הגבולות החד-צדדיים קיימים ושווים, אך לא שווים לערך בנקודה עצמה או שהפונקציה לא מוגדרת בנקודה.
> - הנקודה היא נקודת אי-רציפות מסוג קפיצה כאשר הגבולות החד-צדדיים קיימים (סופיים) ושונים.
> - הנקודה היא נקודת אי-רציפות עיקרית כאשר לפחות אחד הגבולות החד צדדיים אינו קיים.

**תרגיל:**

1. מצאו וסווגו את נקודות האי רציפות של $f(x)$ בקטע $[-4,4]$:
    $$
    f(x)=\begin{cases}\frac{|x|\cdot (x+\pi)}{\sin x} & \sin x \ne 0 \\ 17 & \sin x =0\end{cases}
    $$ 
    נשים לב שבכל $x\ne \pi,0,-\pi$ בתחום $[-4,4]$ $f$ רציפה כמנה של רציפות עם מכנה שונה מ-$0$.
    נבדוק רציפות עבור נקודות חשודות אלו: 
    עבור $x=-\pi$:
    $$
    \lim\limits_{x\to -\pi}f(x)=\lim\limits_{x\to -\pi}\frac{|x|(x+\pi)}{\sin x}=\lim\limits_{x\to -\pi}|x|\frac{x+\pi}{\sin x}(*)
    $$
    נשים לב כי לפי הזהות $\sin t = -\sin(t+\pi)$, והגבול המיוחד $\lim\limits_{x\to0}\frac{\sin x}{x}$:
    $$
    \lim\limits_{x\to -\pi}\frac{x+\pi}{\sin x}=\lim\limits_{x\to -\pi}-\frac{x+\pi}{\sin (x+\pi)}=-1
    $$
    אזי נמשיך את $(*)$: 
    $$
    =\pi \cdot (-1)=-\pi
    $$
    אבל מתקיים $f(-\pi)=17$ ולכן $x=-\pi$ היא נקודת אי רציפות **סליקה**. 
    עבור $x=0$:
    $$
    \lim\limits_{x\to 0}f(x)=\lim\limits_{x\to 0}\frac{|x|(x+\pi)}{\sin x}=\lim\limits_{x\to 0}(x+\pi)\frac{|x|}{\sin x}(*)
    $$ 
    נפרק לגבולות חד-צדדיים:
    $$
    \lim\limits_{x\to 0^+}\frac{|x|}{\sin x}=\lim\limits_{x\to 0^+}\frac{x}{\sin x}=1
    $$
    $$
    \lim\limits_{x\to 0^-}\frac{|x|}{\sin x}=\lim\limits_{x\to 0^-}-\frac{x}{\sin x}=-1
    $$
    אזי, אם נפרק את $(*)$ לגבולות חד-צדדיים:
    $$
    \lim\limits_{x\to 0^+}(x+\pi)\frac{|x|}{\sin x}=\pi \cdot 1=\pi
    $$
    $$   
    \lim\limits_{x\to 0^-}(x+\pi)\frac{|x|}{\sin x}=\pi \cdot (-1)=-\pi
    $$
    לכן זוהי נקודת אי רציפות **מסוג קפיצה**.
    עבור $x=\pi$:
    $$  \lim\limits_{x\to\pi}f(x)=\lim\limits_{x\to\pi}\frac{|x|(x+\pi)}{\sin x}(*)
    $$
    נפרק למקרים:
    $$
    \lim\limits_{x\to\pi^+}\frac{|x|(x+\pi)}{\sin x}=\frac{2\pi^2}{0^-}=-\infty
    $$
    ולכן מדובר בנקודת אי רציפות **עיקרית**.

## משפטי רציפות

### משפט ערך הביניים
>[!theorem] משפט:
תהי $f$  פונקציה רציפה בקטע $[a,b]$.
יהי $\alpha$ מספר ממש בין $f(a), f(b)$ (כלומר $f(a)<\alpha<f(b)$ או $f(a)>a>f(b)$). אזי קיים $a<c<b$ עבורו $f(c)=a$.

>[!info] מסקנה:
תהי $f(x)$ פונקציה רציפה על קטע. אז [[Technion/CAL1/CAL1_001 פונקציה#פונקציה|התמונה]] של $f$ היא קטע.

אחד מהשימושים העיקריים של משפט ערך הביניים הוא הוכחת קיום פתרונות למשוואות. הסגנון של בעיות מסוג זה הוא כזה: נתון קטע $I$ואנו מחפשים פתרונות למשוואה $f(x)=g(x)$ כאשר $f(x),g(x)$ רציפות בקטע. במצב זה נסתכל על המשוואה $h(x)=f(x)-g(x)$.

בשביל להוכיח כי קיים פתרון, מספיק להראות כי $h(x)=f(x)-g(x)$ רציפה, שזה ברור כי זהו הפרש של פונקציות רציפות, ובנוסף נרמה למצוא שתי נקודות $x_1,x_2$ בקטע (אולי קצוות הקטע, אם אלו בקטע, אבל אולי נקודות אחרות בקטע) עבורן $h(x_1)<0<h(x_2)$ או $h(x_2)<0<h(x_1)$.

בכל מקרה, משפט ערך הביניים מבטיח קיום פתרון כאשר $\alpha=0$. את התנאי על $h$ אפשר לרשום $h(x_1)\cdot h(x_2)<0$ שאומר כי ל-$h(x_1), h(x_2)$ סימנים הפוכים.

### משפט ויירשטראס
>[!theorem] משפט:
>אם $f$ רציפה בקטע חסום וסגור $[a,b]$ אז יש לה מינימום ומקסימום.
