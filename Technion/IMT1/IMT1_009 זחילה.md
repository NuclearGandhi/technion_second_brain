---
aliases: זחילה
---

# זחילה

חומרים לרוב נמצאים תחת עומסים בטמפרטורות גבוהות (למשל, טורבינות במנועים). [[SLD1_007 מאמץ ועיבור#דפורמציה|דפורמציה]] תחת תנאים אלו נקראת **זחילה**.

מוגדרת כתלויה בזמן ודפורמציה תמידית של חומרים תחת עומסים קבועים, זחילה היא לרוב תופעה לא רצויה ולרוב הגורם המגביל בחיי השימוש של חלק.

זחילה מתרחשת בכל החומרים. עבור מתכות, היא חשובה רק מטמפרטורות גדולות מכ-$0.4\,T_{m}$ כאשר $T_{m}$ היא [[GCH1_010 כוחות בין מולקולריים ומעברי פאזה#קיפאון/רתיחה|טמפרטורת ההתכה]].

## התנהגות זחילה כללית
ניסוי זחילה כוללת חשיפת דגם לעומס קבוע בטמרפטורה קבועה. דפורמציה נמדדת ומותוות כפונקציה של זמן.

![[Pasted image 20230628001125.png|book|400]]

כאשר מפעילים ראשונית את המאמץ על הדגם, יש דפורמציה מיידית, כפי שניתן לראות בגרף. דפורמציה זו לרוב אלסטית. העקומה שנוצרת מורכבת משלושה אזורים.

1. זחילה ראשונית - מאופיינת ע"י קצב זחילה יורדת - השיפוע יורד עם הזמן. מעיד על כך שהחומר עובר גדילה בהתנגדות שלו לזחילה.
2. זחילה שניונית - קצב זחילה קבוע. שלב ארוך המשלב הקשיה והרפייה. החלקה של גרעינים אחד על השני, תנועת נקעים ושחרור נקעים.
3. עליה חדה בקצב הזחילה עד השבר. נובע ממאמץ מרוכז עקב הקטנת שטח החתך של הדגם.

## השפעות טמפרטורה ומאמץ על זחילה

טמפרטורה ומאמץ הם שני משתנים המשפיעים על התנהגות הזחילה.
בטמפרטורות מתחת ל-$0.4T_{m}$, ולאחר הדפורמציה הראשונית, העיבור לרוב לא תלוי בזמן. אבל כאשר נגדיל את המאמץ או הטמפרטורה, נשים לב לדברים הבאים:
1. העיבור ההתחלתי ברגע הפעלת המאמץ יגדל.
2. קצב העיבור עם הזמן יגדל.
	![[Pasted image 20230705211137.png|book|400]]
3. זמן החיים (עד שבר) של הדגם קטן.
	![[Pasted image 20230705211407.png|book]]
	> מאמץ מול זמן החיים של סגסוגת פחמן ניקל בטמפרטורות שונותץ

נוסחו קשרים אימפריים בין קצב העיבור $\dot{\epsilon}$ של דגם למאמץ והטמפרטורה שלו:

>[!formula] נוסחה: 
 >$$
> \dot{\epsilon}={A}\sigma^{n}\exp\left( -\frac{Q}{RT} \right)
> $$
 >כאשר $R$ הוא [[GCH1_003 גזים#משוואת הגז האידיאלי|קבוע הגזים]], $Q$ הוא **אנרגיית האקטיבציה לזחילה**, $T$ היא הטמפרטורה המוחלטת בקלוין, $\sigma$ הוא המאמץ, ו-$A$ ו-$n$ הם קבועי חומר.
 
 ![[Pasted image 20230705212200.png|book]]
 > קשר לוגריתמי בין מאמץ לקצב עיבור בטמפרטורות שונות עבור סגסוגת פחמן-ניקל.
 
בניגוד ל[[IMT1_007 תכונות מכניות#חיזוק על ידי הקטנת גודל גרעינים|חיזוק על ידי הקטנת גודל גרעינים]], בזחילה ככל שגודל הגרעינים קטן יותר, כך יש יותר החלקה של גבולות הגרעין, מה שמגביר את קצב הזחילה.