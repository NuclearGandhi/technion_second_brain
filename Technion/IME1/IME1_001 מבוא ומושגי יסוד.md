---
aliases:
  - מכטרוניקה
  - מחלק מתח
  - שקול תבנין
  - אימפידנס כניסה
  - אימפידנס יציאה
  - שיטת זרמי החוגים
  - שיטת מתחי הצמתים
  - מחלק זרם
---


> [!warning] שימו לב!
> פרק זה מכיל את כל החומר עד בערך שבוע 6. כלומר, חצי מכל הקורס הזה הוא פשוט חזרה על פיזיקה 2 וקצת מערכות לינאריות.

# מבוא
הביטוי **מכטרוניקה** מתייחס לתחום מתפתח בהנדסה שעוסק בעיצוב של מוצרים שאופן פעולתם מסתמך על השילוב של חלקים מכניים וחלקים אלקטרוניים שמתאומים ע"י בקרה כלשהי.
הדיאגרמה הבאה מתארת את כל החלקים הטיפוסיים במערכת מכטרונית:
![[{58CA73BA-90C3-4287-9673-87A75093F9EF}.png|bookhue]]
>חלקים טיפוסיים במערכות מכטרוניקה. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

ה**מפעילים (actuators)** יוצרים תנועה או גורמים לאיזושהי פעולה; ה**חיישנים** קולטים את המצב של המערכת - קלט, פלט, פרמטרים נוספים. דוגמה טובה למערכת מכטרונית היא מדפסת - כמעט כל הרכיבים בדיאגרמה לעיל נמצאים במדפסת משרדית:

>[!example] דוגמה: מדפסת משרדית
>![[IME1_001 מבוא ומושגי יסוד 2024-11-20 15.50.30.excalidraw.svg]]
>במדפסת משרדית יש מעגלים דיגיטליים ואנלוגיים, חיישנים, מפעילים, ומעבדים מיקרוסקופיים.


# מעגלים חשמליים ומרכיביהם
תאכלס, כל מערכת מכטרונית מכילה מעגלים חשמליים. כדי להבין מערכות כאלו, חייבים שליטה טובה בתפקידי המרכיבים האלקטרוניים וניתוח מעגלים אלו. לכן, יש לעבור על הנושאים הבאים מפיזיקה 2:
- [[PHY2_001 אלקטרוסטטיקה - חוק קולון והשדה החשמלי#חוק קולון|חוק קולון]]
- [[PHY2_004 מעגלים חשמליים#זרם חשמלי|זרם חשמלי]]
- [[PHY2_003 אלקטרוסטטיקה - מוליכים, אנרגיה אלקטרוסטטית, קבלים#קבל|קבלים]]
- [[PHY2_004 מעגלים חשמליים#מוליכות והתנגדות|נגדים]]
- [[PHY2_004 מעגלים חשמליים#חוקי קירכהוף|חוקי קירכהוף]]
	>[!notes] הערה: 
	>לחוק הצמתים של קירכהוף נקרא KCL - Kirchhoff's Current Law, ולחוק הלולאה של קירכהוף נקרא KVL - Kirchhoff's Voltage Law.
	
- [[PHY2_004 מעגלים חשמליים#מעגלי RC|מעגלי RC]]
- [[PHY2_006 דינמיקה מגנטית#משוואות מקסוול|משוואות מקסוול]]

וכמובן כל החומרים הנלווים אליהם.

מבחינת סימונים:
![[Screenshot_20241125_105910_Zotero Beta.jpg|bookhue|450]]
>מונחים במעגל חשמלי. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

![[Screenshot_20241125_110052_Zotero Beta 2.jpg|bookhue|500]]
>סימונים סכמתיים למרכיבים חשמליים. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

# מקורות מתח וזרם
כאשר אנו מנתחים מעגלים חשמליים, אנו לרוב מניחים שמקורות המתח והזרם הם אידיאליים:
- למקור מתח אידיאלי יש אפס התנגדות ויכול לספק אינסוף זרם.
- למקור זרם אידיאלי יש אינסוף התנגדות ויכול לספק אינסוף מתח.
- למד-מתח אידיאלי יש אינסוף התנגדות ולא צורך זרם בכלל.
- למד-זרם אידיאלי יש אפס התנגדות ואין עליו מפל מתח.

אבל, בעולם האמיתי זהו לרוב לא המקרה. באיור הבא מוצג מקור מתח "אמיתי" שניתן למדל אותו כמקור מתח המחובר בטור עם נגד הנקרא **אימפידנס (impedance) יציאה** של המכשיר.
![[{B0C05541-839D-4D71-A076-45370C991B13}.png|bookhue|400]]
>מקור מתח אמיתי עם אימפידנס יציאה. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

כאשר מחובר עומס כלשהו למקור ויש זרם חשמלי במעגל, המתח יציאה ${V}_{\text{out}}$ יהיה שונה ממתח המקור מתח ${V}_{s}$. אימפידנס היציאה לרוב המקורות מתח (למשל, ספקי כוח) די נמוך.
כפי שמתואר באיור הבא, ניתן למדל מקור זרם "אמיתי" כחיבור במקביל של מקור זרם ונגד הנקרא גם **אימפידנס יציאה**:
![[{31C617CA-5850-4E58-9B2D-3F8B5EC01D23}.png|bookhue|400]]
>מקור זרם אמיתי עם אימפידנס יציאה. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

באותו אופן, נוכל גם להגדיר **אימפידנס כניסה** למד-מתח ומד-זרם:
![[{662F98EF-8CE8-4E74-9A3A-E0777A41E8E5}.png|bookhue|500]]
![[{8A3EA4E0-9620-415A-856B-BC99661B00DF}.png|bookhue|400]]
>אימפידנס יציאה של מד-מתח ומד-זרם. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

# שיטות זרמי החוגים ומתחי הצמתים
בהינתן מעגל חשמלי מסוים, המורכב מנגדים לינאריים, נוכל בעזרת [[PHY2_004 מעגלים חשמליים#חוקי קירכהוף|חוקי קירכהוף]] למצוא את מתחי הצמתים וזרמי הענפים במעגל. ישנם שתי שיטות:

## #אלגוריתם: שיטת זרמי החוגים
עבור ענף בודד במעגל, לפי [[PHY2_004 מעגלים חשמליים#מוליכות והתנגדות|חוק אוהם]] מתקיים $V=IR$. עבור מעגל שלם מתקיים:
$$\mathbf{V}_{n\times 1}=\mathbf{Z}_{n\times n}\mathbf{I}_{n\times 1}$$
כאשר:
- המספר $n$ הוא מספר החוגים, המחושב באופן הבא:
$$n={N}_{\text{branches}}-{N}_{\text{nodes}}+1$$
- המטריצה $\mathbf{Z}_{n\times n}$ היא **מטריצת האימפידנסים** המוגדרת בצורה הבאה:
	- הערכים ${z}_{ii}$ הם סכום כל ההתנגדויות (אימפידנסים) בחוג $i$.
	- הערכים ${z}_{ij}={z}_{ji}$ הם סכום ההתנגדויות המשותפות לחוגים $i$ ו-$j$, כאשר אם כיוון הזרמים זהה הסימן יהיה חיובי, ואם כיוון הזרמים שונה הסימן יהיה שלילי.
- הוקטור $\mathbf{V}_{n\times 1}$ הוא וקטור המתחים המוגדר בצורה הבאה:
	- הערך ${V}_{i}$ הוא סכום מקורות המתח בחוג $i$ (הסימן נקבע לפי כיוון הזרם והמוסכמה).
- הוקטור $\mathbf{I}_{n\times 1}$ הוא וקטור זרמי החוגים.

נפעל בצורה הבאה:
1. אם יש מקורות זרם נמיר אותם למקור מתח.
2. נקבע את זרמי החוגים.
3. נבנה את מטריצת האימפידנסים $\mathbf{Z}_{n\times n}$.
4. נבנה את וקטור המתחים $\mathbf{V}_{n\times 1}$.
5. נפתור את מערכת המשוואות.

המרת מקור הזרם במקור מתח נעשית בצורה הבאה:
![[IME1_001 מבוא ומושגי יסוד 2024-12-31 12.23.57.excalidraw.svg]]
>אופן המרת מקור זרם במקור מתח.

>[!example] דוגמה: 
> נתון המעגל הבא:
> ![[IME1_001 מבוא ומושגי יסוד 2024-12-31 12.28.32.excalidraw.svg]]
> מצאו את הזרמים במחוגים השונים באמצעות שיטת זרמי החוגים.
> 
> **פתרון**:
> ישנם שלושה חוגים במעגל הנתון. מטריצת האימפידנסים היא:
> $$\mathbf{Z}=\begin{pmatrix}
> 2+4 & -4 & 0 \\
> -4 & 3+4+5 & -5 \\
> 0 & -5 & 5+1
> \end{pmatrix}=\begin{pmatrix}
> 6 & -4 & 0 \\
> -4 & 12 & -5 \\
> 0 & -5 & 6
> \end{pmatrix}$$
> וקטורי המתח והזרם:
> $$\mathbf{V}=\begin{pmatrix}
> 15+10 \\
> -10-20 \\
> 20-5
> \end{pmatrix}=\begin{pmatrix}
> 25 \\
> -30 \\
> 15
> \end{pmatrix},\qquad \mathbf{I}=\begin{pmatrix}
> {I}_{1} \\
> {I}_{2} \\
> {I}_{3}
> \end{pmatrix}$$
> מערכת המשוואות שלנו היא:
> $$\begin{pmatrix}
> 6 & -4 & 0 \\
> -4 & 12 & -5 \\
> 0 & -5 & 6
> \end{pmatrix}\begin{pmatrix}
> {I}_{1} \\
> {I}_{2} \\
> {I}_{3}
> \end{pmatrix}=\begin{pmatrix}
> 25 \\
> -30 \\
> 15
> \end{pmatrix}$$
> נקבל ש:
> $$\begin{pmatrix}
> {I}_{1} \\
> {I}_{2} \\
> {I}_{3}
> \end{pmatrix}=\begin{pmatrix}
> 4.06 \\
> -0.16 \\
> 2.37
> \end{pmatrix}$$
> למעשה זה כמו לרשום עבור כל חוג סגור את [[PHY2_004 מעגלים חשמליים#חוקי קירכהוף|KVL]] האומר שבחוג סגור $\sum V=0$.
> 

## #אלגוריתם: שיטת מתחי הצמתים

באופן דומה לשיטת זרמי החוגים, נוכל לבנות את מערכת המשוואות:
$$\mathbf{Y}_{n\times n}\mathbf{V}_{n\times 1}=\mathbf{I}_{n\times 1}$$
כאשר:
- המספר $n$ הוא מספר הצמתים (כולל הנקודת ייחוס) פחות $1$ (כדי להתעלם מנקודת הייחוס). 
- המטריצה $\mathbf{Y}_{n\times n}$ היא **מטריצת האדמיטנסים (admittance)** המוגדרת בצורה הבאה:
	- הערכים ${y}_{ii}$ הם סכום כל המוליכויות (אדמיטנסים) בצומת $i$.
	- הערכים ${y}_{ij}={y}_{ji}$ הם מינוס הסכום של המוליכויות בין $i$ לצומת $j$.
- הוקטור $\mathbf{V}_{n\times 1}$ הוא וקטור המתחים בצמתים.
- הוקטור $\mathbf{I}_{n\times 1}$ הוא וקטור זרמי החוגים.
	הערך ${I}_{i}$ הוא סכום מקורות הזרם הנכנסים לצומת $i$ (הסימן נקבע לפי כיוון הזרם והמוסכמה).

נפעל בצורה הבאה:
1. אם יש מקורות מתח נמיר אותם למקור זרם.
2. נמצא את כל הצמתים ונקבע צומת ייחוס.
3. נבנה את מטריצת האדימטנסים $\mathbf{Y}_{n\times n}$.
4. נבנה את וקטור הזרמים $\mathbf{I}_{n\times 1}$.
5. נפתור את מערכת המשוואות.

המרת מקור המתח במקור זרם נעשית בצורה הבאה:
![[IME1_001 מבוא ומושגי יסוד 2024-12-31 14.46.59.excalidraw.svg]]
>אופן המרת מקור מתח במקור זרם.

>[!example] דוגמה: 
> המעגל הבא זהה למעגל בדוגמה הקודמת, רק שמקורות המתח הומרו למקורות זרם:
> ![[IME1_001 מבוא ומושגי יסוד 2024-12-31 14.50.50.excalidraw.svg]]
> 
> מצאו את מתחי הצמתים במעגל באמצעות שיטת מתחי הצמתים.
> 
> **פתרון**:
> ישנם שני צמתים במערכת הנתונה. נקבל את מערכת המשוואות:
> $$\begin{pmatrix}
> 1/2+1/4+1/3 & -1/3 \\
> -1/3 & 1/5+1+1/3
> \end{pmatrix}\begin{pmatrix}
> {V}_{1} \\
> {V}_{2}
> \end{pmatrix}=\begin{pmatrix}
> 15/2-10/4 \\
> 20/5+5
> \end{pmatrix}$$
> ולמתרגל לא היה כוח להמשיך מכאן. גם לי אין.
> למעשה זה כמו לרשום עבור כל צומת את חוק [[PHY2_004 מעגלים חשמליים#חוקי קירכהוף|KCL]] האומר ש- $\sum I=0$.

## מחלק מתח ומחלק זרם
על סמך שיטת הצמתים, KCL על המעגל הפשוט
![[{29252BFA-3BD2-4FAE-ADD7-7C6AE8C2819B}.png|bookhue|400]]
>נגדים מחוברים בטור. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

המתח על ${R}_{2}$ הוא:
$$\boxed {
V_{{R}_{2}}=\dfrac{{R}_{2}}{{R}_{1}+{R}_{2}}V_{s}
 }$$
למעגל זה קוראים **מחלק מתח** כי מקור המתח $V_{s}$ מחולק בין כל נגד.
לעומת זאת, מעגל המורכב משני נגדים המחוברים במקביל למקור זרם נקרא **מחלק זרם** מקור הזרם ${I}_{s}$ מחולק בין כל נגד. ניתן להראות כי במקרה זה:
$$\boxed {
{I}_{{R}_{2}}=\dfrac{{R}_{1}}{{R}_{1}+{R}_{2}}{I}_{s}
 }$$


# פישוט מעגלים ע"פ מעגלי תבנין ונורטון

לפעמים, כדי לפשט מעגלים מסובכים, נרצה להחליף את מקורות המתח והנדים עם מקור מתח ונגד שקול. למעגל כזה נאמר שהוא **שקול תבנין** למעגל המקורי.
*משפט תבנין* קובע שעבור זוג הדקים בתת-מעגל, נוכל להחליף את התת-מעגל ע"י מקור מתח אידיאלי $V_{OC}$ המחובר בטור לנגד $R_{TH}$. ה-$V_{OC}$ שווה למתח המעגל הפתוח לאורך ההדקים, ו-$R_{TH}$ הוא ההתנגדות השקולה לאורך ההדקים, כאשר מקורות המתח הבלתי תלויים מקוצרים, ומקורות הזרם הבלתי תלויים מוחלפים עם מעגלים פתוחים.

נדגים את המשפט בעזרת המעגל הפשוט הבא:
![[Screenshot_20241204_155234_Zotero Beta.jpg|bookhue|500]]
>מעגל להדגמת משפט תבנין. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

החלק של המעגל בתוך המלבן המקווקו יוחלף עם השקיל תבנין. נמצא את המתח של המעגל הפתוח $V_{OC}$ (open circuit) נמצא ע"י ניתוק שאר המעגל ומציאת המתח לאורך ההדקים של המעגל שנותר. נקבל מניתוח מהיר של המעגל (למשל, לפי חוקי קירכהוף, או מחלק מתח). נקבל:
$$V_{OC}=\dfrac{{R}_{2}}{{R}_{1}+{R}_{2}}V_{s}$$
כדי למצוא $R_{TH}$, המתח, נקצר את המקור מתח $V_{s}$ (כלומר, $V_{s}=0$), מה שמאריק את הצד השמאלי של ${R}_{1}$. אם היה מקורות זרם במעגל, היינו מקצרים אותם. מאחר ו-${R}_{1}$ ו-${R}_{2}$ מחוברים במקביל ביחד להדקים הפתוחים, ההתנגדות השקולה היא:
$$R_{TH}= \dfrac{{R}_{1}{R}_{2}}{{R}_{1}+{R}_{2}}$$
![[Screenshot_20241204_155244_Zotero Beta 1.jpg|bookhue|400]]
>מעגל שקול תבנין. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

עוד שיטה לפישוט מערכות היא בעזרת **מעגל שקול נורטון**, המוצג באיור הבא:

![[Screenshot_20241204_160459_Zotero Beta.jpg|bookhue|350]]
>מעגל שקול נורטון. [[IME1_000 00340022 מבוא למכטרוניקה#ביבליוגרפיה|(Alciatore, 2019)]].

כאן, המעגל מוחלף ע"י מקור זרם אידיאלי $I_{SC}$ וההתנגדות תבנין $R_{TH}$ היא במקביל למקור. את $I_{SC}$ ניתן לחשב ע"י הזרם שהיה זורם דרך ההדקים אם הם היו מקוצרים ביחד, עם התעלמות מוחלטת של שאר המעגל. ניתן להראות שהזרם $I_{SC}$ הזורם דרך $R_{TH}$ יוצר את המתח תבנין $V_{OC}$.

# ניתוח מעגלי זרם משתנה

כאשר מערכת לינאריות מעוררות ע"י זרם משתנה (AC) בתדרים נתונים, הזרם דרך והמתח לאורך כל רכיב במעגל הם גם אותות AC באותה התדירות. אות מתח סינוסואידי $V(t)$ מתואר באיור הבא:

![[{2EB4A08D-9111-45C8-AEE5-CAF0E8D15069}.png|bookhue|500]]
>אות סינוסואידי.

מתמטית, ניתן לתאר את $V(t)$ ע"י הביטוי:
$$V(t)={V}_{m}\sin(\omega t+\phi)$$
כאשר ${V}_{m}$ הוא האמפליטודה של האות, $\omega$ הוא התדירות (הזוויתית), ו-$\phi$ הוא זווית הפאזה ביחד לאות ייחוס ${V}_{m}\sin(\omega t)$.

ניתוח מעגלי AC במצב מתמיד מפושט אם משתמשים במה שנקרא **ניתוח פאזורי**, שמתבסס על השימוש במספרים מרוכבים ו[[LSY1_004 Linear State-Space Equation#Euler's Formula|נוסחת אויילר]].
ברגע שכל תגובות המעבר נעלמים במעגל AC לאחר שכוח סופק למערכת, המתח לאורך והזרם דרך כל רכיב יתנוד באותה התדירות $\omega$. האמפליטודה של המתח והזרם בכל רכיב יהיו זהים, אבל יכולים להיות שונים בפאזה מהכניסה. עובדה זו מאפשרת להתייחס לפרמטרי המעגל (מתחים, זרמים, אימפידנסים) כאקספוננציאלים מרוכבים. **פאזור** (מתח $V$ באמפליטודה ${V}_{m}$ ופאזה $\phi$) הוא ייצוג וקטור של האקספוננציאל המרוכב:

$$V={V}_{m}e^{j(\omega t+\phi)}={V}_{m}\langle\phi \rangle={V}_{m}[\cos(\omega t+\phi)+j\sin (\omega t+\phi)] \tag{2.46}$$
>[!notes] הערה: 
 >בקורס שלנו נהוג להשתמש בסימון:
 >$$\bar{V}:={V}_{m}e^{j\phi}$$
 >כך ש:
>$$V=\mathrm{Re}\{ \bar{V}e^{j\omega t} \}$$
 
כאשר ${V}_{m}\langle \phi \rangle$ נקרא **הייצוג הפולארי**.

![[{BAA49CCE-0E91-4F6F-9022-2F2DEEA01F17}.png|bookhue|400]]
>ייצוג פאזורי של אות סינוסואידי.

ניתן להרחיב את [[PHY2_004 מעגלים חשמליים#מוליכות והתנגדות|חוק אוהם]] לניתוח נגדים, קבלים ומשרנים במעגל AC כ:
$$V=ZI$$
כאשר $Z$ הוא ה**אימפידנס** של הרכיב. זהו מספר מרוכב, וניתן לחשוב על $Z$ כהתנגדות, תלויה בתדירות, מרוכבת.
עבור נגד, כיוון ש- $V=IR$, אז גם:
$${Z}_{R}=R \tag{2.55}$$
עבור [[PHY2_006 דינמיקה מגנטית#השראות|משרן]], כיוון ש- $V=L \dfrac{\mathrm{d}I}{\mathrm{d}t}$, אם $I={I}_{m}e^{j(\omega t+\phi)}$, אז:
$$V=Lj\omega {I}_{m}e^{j(\omega t+\phi)}=(Lj\omega)I$$
לכן האימפידנס של משרן הוא:
$${Z}_{L}=j\omega L=\omega L\langle 90^{\circ}  \rangle \tag{2.57}$$
שמעיד על כך שהמתח יהיה בפאזה של $90^{\circ}$ ביחס לזרם.
עבור קבל, כיוון ש- $I=C \dfrac{\mathrm{d}V}{\mathrm{d}t}$, אם $V={V}_{m}e^{j(\omega t+\phi)}$, אז:
$$I=Cj\omega {V}_{m}e^{j(\omega t+\phi)}=(Cj\omega)V$$
ולכן:
$$V=\left( \dfrac{1}{Cj\omega} \right)I$$
לכן, האימפידנס של קבל הוא:
$${Z}_{C}=\dfrac{1}{j\omega C}=-\dfrac{j}{\omega C}=\dfrac{1}{\omega C}\langle -90^{\circ}  \rangle \tag{2.60}$$

# תרגילים
## תרגיל 1
בהינתן המעגל הבא, מצאו מתח וזרם על נגד $\pu{30\Omega}$ בעזרת תבנין.

![[IME1_001 מבוא ומושגי יסוד 2024-12-05 13.53.47.excalidraw.svg]]
>המעגל הנתון בשאלה.

**פתרון**:
נמצא את ה"התנגדות השקולה" ע"י יצירת קצר במקורות המתח והתעלמות מהנגד הרצוי, שנסמנו $R_{L}$ (הוא לא מופיע באיור הבא):
![[IME1_001 מבוא ומושגי יסוד 2024-12-05 14.07.31.excalidraw.svg]]
>מעגל לחישוב ה"התנגדות השקולה".

כעת הנגד על $\pu{10\Omega}$ מחובר במקביל, כך שההתנגדות השקולה על ההדקים:
$$\begin{aligned}
R_{T} & =(6+20)\parallel 10 \\[1ex]
 & =\pu{7.22\Omega}
\end{aligned}$$
נחשב את המתח בין הדקי העומס. נחזיר את מקורות המתח (אבל לא את $R_{L}$).
![[IME1_001 מבוא ומושגי יסוד 2024-12-05 14.11.28.excalidraw.svg]]
>המעגל ללא הנגד $R_{L}$.

נצטרך למצוא את הזרם, ונעשה זאת לפי קירכהוף, עם כיוון הזרם המשורטט:
$$\begin{gathered}
230-6I-10I-200-20I=0 \\[1ex]
I=\dfrac{5}{6}\,\pu{A}
\end{gathered}$$
ולכן המתח בין הדקי העומס הוא:
$$\begin{aligned}
V_{T} & =I(R_{T}+30) \\[1ex]
 & =\pu {208.3V }
\end{aligned}$$
כעת נחבר את הנגד של $\pu{30\Omega}$ למעגל החדש - מעגל תבנין:
![[IME1_001 מבוא ומושגי יסוד 2024-12-05 14.19.22.excalidraw.svg]]
>מעגל שקול תבנין.

כעת, לפי [[PHY2_004 מעגלים חשמליים#חוקי קירכהוף||KVL]]:
$$\begin{gathered}
V_{T}-R_{T}I-30I=0 \\[1ex]
V_{T}=I(R_{T}+30)
\end{gathered}$$
נציב נתונים ונקבל שהזרם על הנגד הוא:
$$I_{L}=I=\pu {5.6A }$$
ולכן המתח על הנגד:
$$\begin{gathered}
V_{L}=30I_{L} \\[1ex]
\boxed{V_{ L}=\pu {167.9V } }
\end{gathered}$$
## תרגיל 2
![[IME1_001 מבוא ומושגי יסוד 2024-12-06 11.53.21.excalidraw.svg]]
>המעגל הנתון בשאלה.

חשבו את הזרם והמתח על הנגד $R$ לפי שיטת תבנין.

**פתרון**:
ננתק את הנגד הרצוי $R_{L}$ ונקצר מקורות מתח כדי למצוא את ה"התנגדות השקולה":
![[IME1_001 מבוא ומושגי יסוד 2024-12-06 12.04.38.excalidraw.svg]]
>מעגל לחישוב ה"התנגדות השקולה".

מהדיאגרמה ההתנגדות השקולה:
$$\begin{aligned}
R_{T} & =[{R}_{1}\parallel ({R}_{4}+{R}_{5})]+{R}_{2} \\[1ex]
 & =\pu{2k\Omega}
\end{aligned}$$
נחשב את המתח בין הדקי העומס. נחזיר את מקורות המתח (אבל לא את $R_{L}$).
![[IME1_001 מבוא ומושגי יסוד 2024-12-06 12.07.19.excalidraw.svg]]
>המעגל ללא הנגד $R_{L}$.

נשים לב שכיוון שההדקים $A$ ו-$B$ נמצאים על ענף לא סגור, כביכול לא יזרום שם זרם (דרך ${R}_{2}$), כך שהמתח שנופל עליהם הוא המתח שנופל על ${R}_{4}$ ו-${R}_{5}$.

לפי [[#מחלק מתח ומחלק זרם]]:
$$\begin{aligned}
V_{T} & =V_{AB} \\[1ex]
 & =V_{{R}_{4},\, {R}_{5}} \\[1ex]
 & = V\left( \dfrac{R_{4}+R_{5}}{{R}_{1}+{R}_{4}+{R}_{5}} \right) \\[1ex]
 & =\pu {7.5V }
\end{aligned}$$
נוכל כעת לשרטט שקול תבנין:

![[IME1_001 מבוא ומושגי יסוד 2024-12-06 12.13.02.excalidraw.svg]]
>מעגל שקול תבנין.

מעגל זה יותר פשוט, ונוכל ממנו למצוא את המתח על ההדקים:
$$\begin{aligned}
I_{L} & =\dfrac{V_{T}}{R} \\[1ex]
 & =\dfrac{V_{T}}{R_{T}+R_{L}}
\end{aligned}$$
ולכן:
$$\boxed{I_{L}=\dfrac{7.5}{R_{T}+R_{L}} }$$
ולפי חוק אוהם, המתח על הנגד $R_{L}$:
$$\boxed {
V_{L}=\dfrac{7.5R_{L}}{R_{T}+R_{L}}
 }$$

## תרגיל 3
![[IME1_001 מבוא ומושגי יסוד 2024-12-06 12.18.16.excalidraw.svg]]
>המעגל הנתון בשאלה.

מצאו את שקול תבנין ביחס ל-$V_{AB}$.

**פתרון**:
ננתק מקורות זרם ונקצר מקורות מתח כדי למצוא את ה"התנגדות השקולה":
![[IME1_001 מבוא ומושגי יסוד 2024-12-06 13.02.38.excalidraw.svg]]
>מעגל לחישוב ה"התנגדות השקולה".

נמצא כי ההתנגדות השקולה היא:
$$\begin{aligned}
R_{T} & =(10\parallel 40)+4 \\[1ex]
 &= 12\Omega
\end{aligned}$$

נחשב את המתח בין הדקי העומס. נחזיר את מקורות המתח והזרם.

![[IME1_001 מבוא ומושגי יסוד 2024-12-06 13.05.59.excalidraw.svg]]
>מעגל לחישוב המתח נתק.

לפי [[PHY2_004 מעגלים חשמליים#חוקי קירכהוף|KCL]]:
$$\begin{gathered}
I_{R 10}+I_{R 40}+2A=0 \\[1ex]
\dfrac{V_{AB}-10}{10}+\dfrac{V_{AB}}{40}+2=0 \\[1ex]
\boxed {
V_{AB}=\pu {-8V }
 }
\end{gathered}$$
ולכן המעגל השקול תבנין:
![[IME1_001 מבוא ומושגי יסוד 2024-12-06 13.15.33.excalidraw.svg]]

>מעגל שקול תבנין.

## תרגיל 4
הביטו ב[[PHY2_004 מעגלים חשמליים#מעגלי RC|מעגלי RC]] הבא:
![[IME1_001 מבוא ומושגי יסוד 2024-12-29 20.09.15.excalidraw.svg]]
>מעגל RC.

מצאו את $V_{\text{out}}(t)$, בהנחה ו- $V_{\text{in}}(t)=H(t)V$ כאשר $H(t)$ הוא פונקציית מדרגה Heavside.

**פתרון**:
מהגדרת הקיבול:
$$I_{C}=C \dfrac{\mathrm{d}}{\mathrm{d}t}(V_{\text{in}}-V_{\text{out}})$$
והזרם על הנגד הוא פשוט:
$$I_{R}=\dfrac{V_{\text{out}}-0}{R}$$
לפי KCL על הצומת בין הנגד לקבל:
$$\begin{gathered}
I_{C}=I_{R} \\[1ex]
\dot{V}_{\text{in}}-\dot{V}_{\text{out}}=\dfrac{V_{\text{out}}}{RC} \\[1ex]
\dot{V}_{\text{out}}+\dfrac{V_{\text{out}}}{RC}=\dot{V}_{\text{in}}
\end{gathered}$$
כיוון ש- $\dot{V}_{\text{in}}(t)=\dfrac{\mathrm{d}}{\mathrm{d}t}(H(t)V)=0$, אז קיבלנו מד"ר הומוגנית:
$$\begin{gathered}
\dot{V}_{\text{out}}+\dfrac{V_{\text{out}}}{RC}=0 \\[1ex]
V_{\text{out}}=Ae^{-t/RC}
\end{gathered}$$
כאשר $A$ הוא קבוע אינטגרציה.
נציב תנאי התחלה:
$$\begin{aligned}
 & V_{C}\bigg|_{t=0^{-}}^{} =V_{\text{in}}\bigg|_{t=0^{-}}^{} =0 \\[1ex]
 & V_{C}\bigg|_{t=0^{+}}^{} =V_{\text{in}}\bigg|_{t=0^{+}}^{} =V
\end{aligned}$$
נקבל כי $A=V$ ולכן:
$$\boxed {
V_{\text{out}}=\begin{cases}
0 & t\leq  0 \\
Ve^{-t/RC} & t>0
\end{cases}
 }$$

## תרגיל 5
כאשר נפתור בעיה עם סופרפוזיציה, נאפס כל פעם את כל המקורות מלבד אחד. כלומר, מקור זרם יהפוך לנתק, ומקור מתח יהפוך קצר.

נתון המעגל הבא:

![[IME1_001 מבוא ומושגי יסוד 2025-01-11 09.50.26.excalidraw.svg]]
>סכמת המעגל.

יש למצוא את המתח על ${R}_{3}$ וההספק על ${R}_{2}$.

**פתרון**:
על מנת לפתור בשיטת הסופרפוזיציה, נחשב קודם את תרומת מקור הזרם - נקצר את מקור המתח:
![[IME1_001 מבוא ומושגי יסוד 2025-01-11 15.04.27.excalidraw.svg]]
>המעגל ללא מקור המתח.

את נגדים ${R}_{1},{R}_{2},{R}_{3}$ נוכל להפוך לנגד שקול:
$${R}_{123}={R}_{1}\parallel{R}_{3}+{R}_{2}=\dfrac{10}{3}\,\pu{\Omega}$$
לפי [[#מחלק מתח ומחלק זרם|מחלק זרם]]:
$${I}_{{R}_{2}}={I}_{s} \dfrac{{R}_{4}}{{R}_{4}+{R}_{123}}=\pu {6A }$$
כעת, כאשר הזרם ${I}_{{R}_{2}}$ ידוע, נתייחס אליו כאל "מקור זרם" מקומי הפועל על הנגדים ${R}_{1},{R}_{3}$ ונשתמש שוב במחלק זרם על מנת למצא את הזרם בנגד ${R}_{3}$:
$${I}_{{R}_{3}}={I}_{{R}_{2}} \dfrac{{R}_{1}}{{R}_{1}+{R}_{3}}=\pu{2A}$$
לכן:
$${V}_{{R}_{3}}={I}_{{R}_{3}}{R}_{3}=\pu{8V}$$
כעת נמצא את תרומת מקור המתח - ננתק את מקור הזרם:
![[IME1_001 מבוא ומושגי יסוד 2025-01-11 15.13.28.excalidraw.svg]]
>המעגל ללא מקור הזרם.

נמיר את הנגדים ${R}_{2},{R}_{3},{R}_{4}$ בנגד שקול:
$${R}_{234}=({R}_{2}+{R}_{4})\parallel{R}_{3}=\pu {2.545 \Omega}$$
נשתמש ב[[IME1_001 מבוא ומושגי יסוד#מחלק מתח ומחלק זרם|מחלק מתח]] כדי למצוא את המתח על הנגד השקול שהוא גם המתח על ${R}_{3}$:
$${V}_{{R}_{3}}={V}_{s} \dfrac{{R}_{234}}{{R}_{1}+{R}_{234}}=\pu{14V}$$
לכן הזרם דרך ${R}_{2}$ הוא:
$$\lvert {I}_{{R}_{2}} \rvert=\dfrac{{V}_{{R}_{3}}}{{R}_{2}+{R}_{4}}=\pu{2A} $$
אך נשים לב שכיוונו של הזרם במקרה זה הוא הפוך מכיוון הזרם הנתרם ע"י מקור הזרם ולכן ${I}_{{R}_{2}}=-\pu{2A}$.
כעת נחבר את התרומות מ-$2$ המקורות ונקבל:
$${I}_{{R}_{2}}=6A-2A=\pu{4A}$$
לכן ההספק על ${R}_{2}$:
$$\begin{gathered}
{P}_{{R}_{2}}={{I}_{{R}_{2}}}^{2}{R}_{2} \\[1ex]
\boxed {
{P}_{{R}_{2}}=\pu{32W}
 }
\end{gathered}$$
מבחינת המתח על ${R}_{3}$:
$$\begin{gathered}
{V}_{{R}_{3}}=\pu{8V}+\pu{14V} \\[1ex]
\boxed {
{V}_{{R}_{3}}=\pu{22V}
 }
\end{gathered}$$
